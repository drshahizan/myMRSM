# Kemahiran Asas Tingkatan 1

Keperluan negara untuk melahirkan modal insan yang mempunyai ilmu pengetahuan dan kemahiran yang tinggi, berkeperibadian mulia dan setia serta sayang akan negara menjadi cabaran kepada sistem pendidikan MRSM. Oleh itu, sebagai langkah awal, MARA melalui Bahagian Pendidikan Menengah (BPM) telah memperkenalkan model Kurikulum Terbeza. Model ini berfokuskan tiga kemahiran utama iaitu kemahiran insaniah, kemahiran akademik dan kemahiran subjek. BPM telah menggubal satu program khas untuk pelajar menengah rendah, hasilnya satu program yang komprehensif telah dihasilkan iaitu progran Kemahiran Asas Tingkatan 1 (KAT1).\


Objektif program adalah untuk memberi pengetahuan dan kemahiran asas kepada pelajar dalam perkara-perkara yang berikut:\
✔ _Public Speaking_ ( SCOPE)\
✔ Pengucapan Awam dan _Speed Reading_\
✔ Kemahiran Asas Sains\
✔ Kemahiran Asas Matematik\
✔ Kemahiran Asas Amal Islami\
✔ Kemahiran Asas Bahasa Arab\
✔ Kemahiran Asas Berfikir\
✔ Kemahiran Peta Minda![](http://muadzam.mrsm.edu.my/data/akademik/khas-kat1/khas-kat1-prog1.jpg)

### Pengucapan Awam

Kemahiran Pengucapan Awam ini adalah diaplikasi dalam matapelajaran Bahasa Melayu. Objektif utama kemahiran ini adalah melatih pelajar Tingkatan 1 untuk bertutur dengan yakin di hadapan rakan-rakan dan guru. Perkara ini juga menggalakkan pelajar MRSM Muadzam Shah untuk menjadi lebih berani dan membiasakan diri dalam pembentangan di hadapan kelas.

### Kemahiran Asas Sains

Kemahiran ini memberikan pendedahan awal kepada pelajar Tingkatan 1 dalam penggunaan peralatan Sains dan etika ketika berada dalam makmal.

### _Public Speaking_

Kemahiran _Public Speaking_ ini adalah bertutur dalam Bahasa Inggeris. Perkara ini menggalakan pelajar MRSM untuk bertutur dalam Bahasa Inggeris dengan yakin. Dalam gambar ini pelajar perlu membentangkan idea kreatif mereka dengan menggunakan Bahasa Inggeris.

### Kemahiran Asas Amal Islami

Kemahiran Amal Islami ini bertujuan untuk memberikan ilmu dan kemahiran kepada pelajar Tingkatan 1 dalam melaksanakan tanggungjawab sebagai umat islam dan tatacara yang betul dalam pelaksaan ibadah. Sebagai contoh cara mengambil wudu’ dengan betul. Kemahiran ini juga akan diaplikasi sepanjang hayat mereka sebagai orang beragama Islam.

### Kemahiran Berfikir

Kemahiran Berfikir ini bertujuan untuk memberikan pendedahan kepada pelajar Tingkatan 1 untuk berfikir dahulu dengan baik sebelum membuat sebarang keputusan. Ini mencakupi kesan dan akibat apabila membuat sesuatu keputusan. Kesannya, kemahiran ini dapat mematangkan pelajar dalam sebarang tindakan yang mereka lakukan.
