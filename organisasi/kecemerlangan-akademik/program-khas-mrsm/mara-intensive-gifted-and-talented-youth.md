# MARA Intensive Gifted & Talented Youth

Program MIGTY (MARA _Insentive Gifted and Talented Youth_) merupakan program tahunan untuk pelajar Tingkatan 3 yang telah selesai menduduki PT3. Program ini diadakan bertujuan untuk memberi kemahiran dan membina jati diri yang tinggi sebelum menduduki Tingkatan 4. Melalui program ini, pelajar dapat mempelajari pelbagai kemahiran berguna untuk diri sendiri dan orang lain. Ia juga bertujuan untuk melatih kepimpinan dan disiplin diri yang tinggi dan memupuk semangat kerjasama sesama pelajar dan guru.\
\
Antara program yang dilaksanakan adalah :\
✔ Program _Ice Breaking Dan Kerjaya_\
✔ Program _English Awareness_ (Lokasi Sekolah Sekitar)\
✔ Program Mendaki Bukit Ridan\
✔ Pementasan Drama\
✔ Program Keusahawanan (Mencuci Kereta Guru)

### Program _Ice Breaking_ Dan Kerjaya

Program ini adalah permulaan untuk sebarang aktiviti selanjutnya. Program ini dapat mengenali rakan-rakan dari kelas lain dan bekerjasama antara satu sama lain. Objektif utama adalah untuk pembentukan kumpulan yang akan melibatkan semua pelajar dalam satu Batch.

### Program _English Awareness_ (Lokasi Sekolah Sekitar)

Program ini melibatkan sekolah rendah di sekitar Muadzam Shah. Pelajar ini akan diberikan tugasan untuk mencipta permainan dan mereka akan mengaplikasikan permainan ciptaan mereka itu kepada murid-murid tahun lima di sekolah sekitar Muadzam Shah. Penerangan serta cara untuk bermain rekaan mainan mereka telah disampaikan oleh pelajar Tingkatan Empat dengan menggunakan Bahasa Inggeris sepenuhnya.

### Program Mendaki Bukit Ridan

Program ini adalah aktiviti yang paling digemari oleh pelajar. Aktiviti mendaki Bukit Ridan melibatkan semua pelajar Tingakatan Tiga. Pelajar yang mempunyai masalah kesihatan tidak dibenarkan untuk menyertai program ini. Sebelum mendaki, pelajar akan memanaskan badan dengan senaman ringan. Apabila sampai di kemuncak Bukit Ridan, pelajar dapat melihat keindahan Bandar Muadzam Shah.

### Pementasan Drama

Program ini adalah memberikan kemahiran pelajar dalam kerjasama antara satu sama lain. Ini juga mendorong untuk pelajar lebih berdisplin dalam memainkan peranan masing-masing. Program ini juga memberikan sedikit hiburan kepada para pelajar.

### Program Keusahawanan (Mencuci Kereta Guru)

Program ini adalah memberikan kemahiran usahawan kepada pelajar. Ianya melibatkan pelajar perlu mencari duit sendiri mengikut syarikat yang mereka tubuhkan. Pelbagai strategi perniagaan digunakan bagi mendatangkan keuntungan kepada syarikat mereka. Perkara ini secara langsung dapat melatih pelajar dalam bidang keusahawan selaras dengan visi dan misi MARA.
