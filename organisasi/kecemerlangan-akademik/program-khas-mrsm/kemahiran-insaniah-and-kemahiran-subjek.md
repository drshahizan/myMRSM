# Kemahiran Insaniah & Kemahiran Subjek

Program KIKS (Kemahiran Insaniah dan Kemahiran Subjek) merupakan program tahunan untuk pelajar Tingkatan 4. Program ini diadakan bertujuan untuk memberi kemahiran kepada pelajar untuk menghadapi alam menengah atas dan melalui proses peralihan dari menengah rendah ke menengah atas. Melalui program ini, pelajar dapat mempelajari pelbagai kemahiran berguna untuk diri sendiri dan orang lain serta mengetahui asas subjek di Tingkatan 4. Ia juga bertujuan untuk melatih kepimpinan dan disiplin diri yang tinggi dan memupuk semangat kerjasama sesama pelajar dan guru.\
\
Antara kemahiran yang diajar adalah :\
✔ Kemahiran Asas Berfikir\
✔ Kemahiran Subjek Prinsip Perakuanan\
✔ _ECS Poetry Writing_\
✔ Khidmat Masyarakat Kuaters Guru & Masjid

### Kemahiran Asas Berfikir

Kemahiran ini adalah lanjutan daripada program berfikir Tingkatan Satu. Dalam modul ini, silibusnya lebih tinggi dan mengambil kira semua aspek dalam membuat sebarang penilaian. Kemahiran ini bertujuan untuk memberikan persiapan awal kepada mereka untuk menghadapi dunia luar yang lebih mencabar.

### Kemahiran Subjek Prinsip Perakuanan

Kemahiran ini adalah memberikan pendedahan kepada Pelajar Tingkatan 4 dalam memilih matapelajaran elektif yang perlu meraka ambil untuk menduduki SPM. Pelajar diberi pilihan sama ada Matapelajaran Biologi atau Prinsip Perakaunan.

### _ECS Poetry Writing_

Kemahiran ini adalah memberi pendedahan kepada Tingkatan Empat dalam penulisan Bahasa Inggeris dengan menggunakan tatabahasa yang betul

### Khidmat Masyarakat Kuaters Guru & Masjid

Program ini melatih pelajar untuk memberikan sumbangan kepada masyarakat luar. Bukan sahaja wang ringgit yang boleh disumbangkan, sumbangan dalam bentuk fizikal dan kudrat seperti membantu membersihkan kawasan sekitar amatlah bermakna dan menjadikan pelajar ini lebih dewasa dan berfikir secara matang.
