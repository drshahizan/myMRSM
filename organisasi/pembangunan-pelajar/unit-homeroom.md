# Unit Homeroom

Idea tentang Homeroom ini telah diperkenalkan sejak tahun 1972 di MRSM Seremban dan kemudiannya dikembangkan ke MRSM-MRSM lain. Sejak itu program Homeroom menjadi sebahagian program MRSM yang tidak boleh dipisahkan daripada program-program lain di MRSM.&#x20;

Program Homeroom sebagai teras kepada sistem pendidikan MRSM adalah untuk mendidik pelajar menjadi matang dan menjadi manusia lengkap untuk menghadapi cabaran masa depan. Proses pendidikan ini dibimbing oleh seorang guru penasihat. Di samping proses pembelajaran akademik, pelajar juga akan didedahkan dengan budaya penerokaan sejajar dengan penerokaan bidang Sains (_Scientific Enquiry_)melalui program pengayaan.

### RASIONAL PENUBUHAN HOMEROOM

1. Pelajar-pelajar MRSM yang berbeza pengetahuan, pencapaian, pengalaman dan latar belakang sosioekonomi perlu diberi pendedahan supaya wujud persefahaman dan perasaan kekitaan dalam kalangan mereka.
2. Corak atau cara hidup di MRSM yang berbeza memerlukan pelajar mendapat bimbingan dan tujuk ajar supaya mereka memahami situasi dan cara hidup yang baru itu melalui agensi tertentu.
3. Program Homeroom membolehkan perhatian dan bimbingan kepada kanak-kanak yang masih dalam perkembangan dan pertumbuhan ke arah kematangan. Pada peringkat umur ini, pelajar begitu mudah mengalami gangguan emosi dan mudah tersinggung oleh sebab-sebab yang kecil, remeh atau tidak munasabah pada tanggapan orang dewasa. Oleh itu, masalah emosi pelajar-pelajar perlu mendapat perhatian dan bimbingan daripada orang-orang dewasa.
4. Kanak-kanak sangat memerlukan seseorang sebagai tempat untuknya mengadu hal dan menyatakan masalah peribadi. Oleh itu, satu suasana yang memungkinkan pelajar-pelajar memenuhi keperluan seperti ini perlu disediakan.
5. Selaras dengan pendekatan yang diadakan di MRSM seperti pemusatan kepada pelajar dan belajar melalui penemuan, maka kesempatan untuk pelajar-pelajar mendapat bimbingan yang lebih bermakna perlu diadakan.
6. Homeroom boleh memberi kesempatan dan mewujudkan suasana perhubungan yang rapat dan saling memahami antara guru dengan pelajar. Perkara ini adalah penting untuk mewujudkan suasana pembelajaran menarik.
7. Menyediakan kesempatan untuk guru-guru memainkan peranan dan melaksanakan tanggungjawab sebagai pendidik yang sebenarnya dalam kurikulum MRSM.

### DEFINISI HOMEROOM&#x20;

Sekumpulan pelajar sebaya menjalani hidup bersama dalam suasana persaudaraan dengan seorang guru penasihat yang berfungsi sebagaipembimbing dan penjaga dalam ruang dan waktu yang tidak terbatas.&#x20;

### PERANAN HOMEROOM&#x20;

Program Homeroom sebagai teras kepada sistem pendidikan MRSM adalah untuk mendidik pelajar menjadi matang dan menjadi manusia lengkap untuk menghadapi cabaran masa depan. Oleh hal yang demikian, diharapkan Homeroom memainkan peranan berikut:

1. Menjadi teras dan pusat kegiatan seluruh aktiviti pembelajaran dan perkembangan pelajar semasa mereka menjadi pelajar MRSM.
2. Mewujudkan suasana pembelajaran yang lebih hidup dan praktikal berasaskan hubungan mesra. Perkara ini boleh memberikankepuasan belajar kepada individu atau kumpulan.
3. Melengkapkan diri pelajar-pelajar dengan pelbagai pengetahuan dan pengalaman ke arah melahirkan individu yang berfikiran rasional,kritikal, berpandangan jauh, cepat dan tepat membuat keputusan mahupun secara individu atau kumpulan.
4. Membentuk sikap dan sahsiah yang dinamis, berinisiatif, sanggup bekerja keras, berani mencuba, tabah, bercita-cita tinggi,bertanggungjawab dan berdikari.
5. Menyedia dan melengkapkan diri pelajar-pelajar dengan nilai-nilai kemasyarakatan dan kenegaraan.

#### FUNGSI HOMEROOM&#x20;

Selaras dengan objektif dan tujuan-tujuannya, keluarga pelajar harus berfungsi sekurang-kurangnya seperti perkara di bawah:

1. Sebagai satu unit keluarga Guru penasihat sebagai pengganti penjaga pelajar-pelajar di MRSM mestilah merasakan bahawa pelajarpelajar di bawah jagaannya adalah seperti anak atau keluarganya sendiri dalam konteks memberikan pelajarpelajar bimbingan dan didikan.
2. Saluran Mengesan dan Menyelesaikan Masalah Menjadi satu medan dan lebih praktikal dalam mengesan dan menyelesaikan msalah-masalah pelajar, tempat untuk mengadu hal dan membincangkan masalah-masalah mereka.
3. Saluran Pembentukan Sikap Satu saluran untuk membentuk sikap-sikap yang positif dalam kalangan pelajar seperti sikap bertanggungjawab, berani mencuba, tidak mudah putus asa, sanggup menerima risiko atau kritikan secara rasional, memupuk dan mengukuhkan sikap berdikari, menghasilkan sesuatu kerja dengan baik, suka membantu orang lain, suka berlumba-lumba untuk sesuatu yang positif dengan cara yang baik di samping berfungsi untuk mengesan dan menghapuskan sikap negatif dalam kalangan pelajar.
4. Medan Pembentukan Keperibadian Membentuk dan memupuk sifat-sifat yang mencerminkan keperibadian warga Malaysia yang matang, bersahsiah dinamis, bertatasusila dan mempunyai kesedaran sivik yang tinggi.
5. Saluran Mengembangkan Minat Mengesan bakat, minat dan perasaan ingin tahu pelajar serta menyalurkannya mengikut kemampuan pelajar, memberikan dorongan dan bimbingan kepada pelajar untuk mengembangkan bakat atau minat mereka serta meninggikan motivasi pencapaian pelajar dalam bidang yang diceburi oleh mereka.
6. Badan Kebajikan

### SISTEM MERIT DEMERIT HOMEROOM&#x20;

Sistem Merit Demerit Homeroom MRSM Langkawi merupakan sebuah kesinambungan pertandingan daripada program/aktiviti anjuran Unit Pembangunan Homeroom. Penilaian bagi pemenang homeroom terbaik dijalankan berdasarkan skema yang telah ditetapkan oleh Unit Pembangunan Homeroom maktab (UPHR).&#x20;

Antara objektif utama pertandingan antara homeroom adalah untuk:&#x20;

1. Menggalakkan setiap homeroom aktif dengan pelbagai aktiviti.&#x20;
2. Mendisiplinkan pelajar dalam pelbagai aspek.&#x20;
3. Menggalakkan peningkatan prestasi akademik secara berterusan.&#x20;
4. Menjadikan MRSM Langkawi sebagai sebuah institusi pendidikan yang menyediakan suasana kekeluargaan yang utuh antara guru, staf dan pelajar.&#x20;

Setiap homeroom akan diberikan markah permulaan sebanyak 500 markah dan penilaian akan bermula pada bulan Januari sehingga September. Penganugerahan Homeroom mengikut kategori akan diadakanpada Majlis Anugerah Homeroom. Proses penambahbaikan untuk pertandingan inidijalankan dari semasa ke semasa untuk memastikan perkara ini berjalan denganlancar dan dapat dihayati oleh setiap homeroom.

### KPI TAHUNAN HOMEROOM&#x20;

1. Mengadakan satu kali lawatan luar maktab&#x20;
2. Terlibat dengan aktiviti khidmat masyarakat sekurang-kurangnya sekali&#x20;
3. Mengadakan dua kali jamuan/ lebih&#x20;
4. Mengumpul mata merit sekurang-kurangya 5000 mata&#x20;
5. Sifar mata demerit / tidak melebihi 500 mata demerit&#x20;
6. Sifar ahli homeroom yang dihukum oleh JDM/JDRM&#x20;
7. PNG homeroom 3.50 ( menengah rendah) 3.30 (menengah atas)&#x20;
8. Tiga orang ahli homeroom/lebih mewakili maktab dalam kokurikulum&#x20;
9. Peratus kedatangan ahli homeroom setiap kali perjumpaan wajib 100%
