# Output yang dihasilkan

### 1. Laporan

&#x20;Pihak perunding perlu melaporkan perkembangan dan dapatan kajian dalam tiga (3) fasa berikut:

#### a) Laporan awal

Laporan awal (bertulis dan slaid pembentangan) perlu disediakan sebanyak t i g a ( 3) salinan dan diserahkan kepada MARA yang merangkumi rangka kerja kajian kebolehlaksanaan sistem pengurusan maklumat bersepadu myMRSM meliputi operasi pengurusan dan pembelajaran di seluruh MRSM seperti berikut:

1. Penerangan berkaitan matlamat dan objektif kajian yang ingin dicapai; Gambaran keseluruhan dan kerangka umum kajian;
2. Perincian mengenai _literature_, kaedah tinjauan, pengumpulan data, model dan rangka kerja kajian yang diperinci dan diperhalusi oleh pakar bidang mengikut objektif kajian yang bersesuaian; dan
3. Mencadangkan rangka analisis serta jangkaan _output_ yang akan dikeluarkan.

#### b) Laporan kemajuan

Laporan kemajuan mengandungi analisis data sama ada primer atau sekunder terhadap kajian yang dilaksanakan. Secara keseluruhan, laporan ini akan menerangkan hubungan kajian lapangan dan penemuan yang boleh menentukan kebolehlaksanaan idea/ cadangan dan menilai potensi kejayaan projek ini. Laporan ini juga membentangkan secara bertulis dan slaid sebanyak tiga (3) salinan kepada pihak MARA. Laporan kemajuan akan dilaksanakan sebanyak dua (2) kali iaitu pada bulan ke-3 dan ke-4 dalam tempoh kajian.

#### c) Laporan akhir

Laporan akhir beserta ringkasan eksekutif dan jurnal kajian adalah hasil kajian yang holistik, komprehensif dan menyeluruh. Laporan akhir merupakan keputusan muktamad hasil kajian setelah dipersetujui dan diterima oleh jawatankuasa terlibat. Laporan ini perlu disediakan sebanyak tiga (3) salinan merangkumi laporan berjilid, slaid pembentangan dan dokumen lain yang berkaitan. Ringkasan eksekutif perlu ditulis dalam dwi bahasa (Bahasa Melayu dan Bahasa Inggeris).

### &#x20;2. Pembentangan

Perunding juga dikehendaki membuat pembentangan kepada pihak pengurusan tertinggi MARA berkenaan hasil kajian secara keseluruhan pada tarikh yang ditetapkan. Semua laporan perlu diserahkan kepada MARA pada tarikh yang ditetapkan dalam versi Bahasa Melayu dan Bahasa Inggeris secara _hardcopy_ dan _softcopy_.
