# Terma Rujukan (TOR)

&#x20;

## 1.             LATAR BELAKANG KAJIAN

&#x20;

&#x20;

Bahagian Pendidikan Menengah (BPM) komited untuk meningkatkan potensi dan membangunkan sistem pendidikan seiring dengan keperluan semasa dalam merealisasikan agenda transformasi sistem pendidikan Maktab Rendah Sains MARA (MRSM). BPM berperanan melahirkan pelajar yang unggul dari segi sahsiah, kurikulum dan kokurikulum di samping melaksanakan sistem pengurusan yang efisien dan berintegriti. Tambahan pula, BPM bertanggungjawab meningkatkan prasarana bagi menyokong operasi MRSM agar sentiasa cekap dan berkesan. Justeru BPM perlu mewujudkan suasana yang kondusif kepada guru dan pelajar bagi menyokong proses pengajaran dan pembelajaran.

&#x20;

BPM mengawal selia 55 buah MRSM di seluruh Malaysia. Sehingga Mac 2023, MRSM mempunyai seramai 37,219 orang pelajar dan lebih daripada 3600 orang guru termasuk pengurusan serta kakitangan bukan akademik. MRSM menawarkan lima (5) program dalam Sistem Pendidikan MRSM iaitu Program Premier, Program Bitara, Program Ulul Albab, Program IGCSE dan Program Teknikal.

\


Cadangan pembangunan sistem pengurusan maklumat bersepadu MRSM adalah satu keperluan utama kepada pengurusan BPM secara amnya dan pentadbiran MRSM khususnya. Dalam usaha membangunkan sistem maklumat berpusat, sistem baharu ini iaitu sistem pengurusan maklumat bersepadu MRSM (myMRSM) akan menjadi tulang belakang kepada pengurusan MRSM.

&#x20;

1.1.           Nama Kajian

Kajian kebolehlaksanaan pembangunan sistem pengurusan maklumat bersepadu MRSM (myMRSM).

&#x20;

1.2.           Objektif Kajian

Objektif kajian ini adalah untuk:

i.           Mengenal pasti keperluan semasa dan masa hadapan pengurusan maklumat MRSM;

ii.          Menilai keupayaan semasa BPM dan MRSM serta membandingkannya dengan amalan terbaik dalam pengurusan yang sama;

iii.         Membantu BPM menyediakan cadangan arkitektur sistem myMRSM yang komprehensif;

iv.        Mengenal pasti ruang penambaikan kepada proses dan prosedur sedia ada.

&#x20;

1.3.           Lokasi kajian

Kajian akan dilaksanakan di Ibu Pejabat MARA dan MRSM terpilih.

&#x20;

&#x20;

1.4.           Tempoh pelaksanaan kajian

Keseluruhan projek perlu disiapkan dalam tempoh lima (5) bulan bermula dari tempoh lantikan perunding dibuat. Perunding perlu mencadangkan jadual pelaksanaan kajian secara terperinci kepada MARA.

&#x20;

1.5.           Sumber pembiayaan kajian

Projek Pembangunan Rolling Plan Ketiga (RP3) Rancangan Malaysia Kedua Belas (RMKe-12).

\


## 2.             OBJEKTIF PELANTIKAN PERUNDING <a href="#objektif_pelantikan_perunding" id="objektif_pelantikan_perunding"></a>

2.1.          Melaksanakan kajian kebolehlaksanaan pembangunan sistem pengurusan maklumat bersepadu MRSM.

2.2.          Menghasilkan pelaporan bersepadu berasaskan dapatan kajian yang telah dilaksanakan.

2.3.          Mencadangkan pelan tindakan bagi pelaksanaan pembangunan sistem myMRSM.

&#x20;

&#x20;

## 3.             SKOP PERKHIDMATAN PERUNDING <a href="#skop_perkhidmatan_perunding" id="skop_perkhidmatan_perunding"></a>

3.1             Mengenal pasti data serta maklumat yang diperlukan oleh pemegang taruh.

3.2             Mengenal pasti dan mencadangkan pembangunan myMRSM yang mampu memenuhi keperluan pengguna dalam aspek berikut:

i.               Pengurusan pengambilan pelajar

ii.              Pengurusan pelajar

iii.             Pengurusan akademik

iv.            Pengurusan kokurikulum dan ko-akademik

v.              Pengurusan guru

vi.            Pengurusan _Learning Management System_ (LMS)

vii.           Pengurusan pelaporan maklumat eksekutif _(dashboard)_

viii.          Aplikasi mudah alih _(mobile app)_

&#x20;

&#x20;

3.3             Kajian kebolehlaksanaan ini merangkumi kebolehlaksanaan teknikal, kos projek, penjadualan (termasuk tempoh pembangunan sistem) dan operasi.

3.4             Mengenal pasti keberkesanan pelaksanaan analisis dan pelaporan sebenar, berbanding proses kerja yang dinyatakan dalam dokumen polisi atau peraturan semasa yang berkaitan.

3.5             Mencadangkan kaedah terbaik dan bersesuaian dalam melaksanakan proses analisis data dan penyediaan laporan strategik yang komprehensif secara tepat dan berkesan, sama ada melalui penambahbaikan kepada sistem sedia ada atau pembangunan sistem baharu berdasarkan perkara berikut:

i.           Penelitian ke atas peranan utama MARA dalam BSP MARA dan ISP

\


MARA untuk tempoh 2019 - 2023;

ii.          Analisis Persekitaran Bisnes yang mengambil kira keperluan pemegang taruh;

iii.         Analisis jurang di antara keupayaan sistem sedia ada dan keperluan sebenar dalam menghasilkan data dan laporan yang diperlukan.

iv.        Analisis jurang keperluan pemegang taruh, amalan semasa dan amalan terbaik di MRSM dengan sekolah berasrama penuh yang lain.

3.6             Mencadangkan arkitektur dan pelaporan bersepadu yang bersesuaian dengan myMRSM.

&#x20;
