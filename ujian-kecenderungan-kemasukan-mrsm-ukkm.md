# Ujian Kecenderungan Kemasukan MRSM (UKKM)

Ujian Kecenderungan Kemasukan MRSM (UKKM) bagi kemasukan MRSM Tingkatan 1 dan Tingkatan 4. Untuk pengambilan pelajar MRSM tahun 2023, pelajar Tahun Enam dan pelajar Tingkatan 3 yang berminat untuk memohon kemasukan ke Maktab Rendah Sains MARA (MRSM) diwajibkan menduduki ujian ini. Peperiksaan ini adalah untuk menguji potensi dan minat pelajar sebelum melayakkan diri ke peringkat pertimbangan kemasukan ke MRSM.&#x20;

Terdapat empat subjek atau ujian yang perlu diambil oleh pemohon serta mendapat keputusan sekurang-kurangnya lulus setiap satu ujian yang diduduki. Untuk pemohon yang memohon Ulul Albab, anda dikehendaki menduduki ujian hafazan sebagai syarat tambahan. Suka diingatkan bahawa keutamaan akan diberi kepada pelajar yang berasal daripada keluarga yang berpendapatan rendah.

### Ujian Kecenderungan Kemasukan Ke MRSM&#x20;

Calon yang berjaya memasuki sistem pendidikan MRSM berpeluang untuk menelusuri ekosistem pendidikan MARA selepas tamat pengajian di MRSM meliputi program persediaan dalam dan luar negara, pendidikan berasaskan TVET dan Profesional di institusi pendidikan MARA dengan tajaan dan pembiayaan MARA atau agensi lain.&#x20;

Pembatalan peperiksaan awam iaitu Ujian Pencapaian Sekolah Rendah (UPSR) dan PT3 menjadikan syarat kelayakan ujian digunakan bagi pemilihan pelajar masuk ke MRSM.&#x20;

Kriteria utama bagi penilaian dan pemilihan pelajar MRSM bagi sesi sebelum ini adalah wajib lulus Ujian dan pelajar daripada keluarga berpendapatan rendah berdasarkan Sistem Pengiraan Status Sosio Ekonomi (SES).

MARA masih mengekalkan dasar sedia ada iaitu sekurang-kurangnya 60 peratus daripada jumlah pengambilan dalam kalangan golongan B40.&#x20;

Mara menerima sejumlah 57,122 permohonan untuk ke tingkatan satu manakala untuk tingkatan empat pula sebanyak 17,350 permohonan bagi sesi persekolahan tahun 2022.&#x20;

Di bawah merupakan maklumat-maklumat berkenaan Ujian Kecenderungan Kemasukan MRSM sebagai rujukan untuk semua. Bagi calon Tingkatan 1, Soalan merangkumi subjek Matematik, Sains dan Bahasa Inggeris Tahap II sekolah rendah.&#x20;

Manakala bagi calon Tingkatan 4, Soalan merangkumi subjek Matematik, Sains dan Bahasa Inggeris peringkat menengah rendah.

### Format UKKM&#x20;

Berikut merupakan perincian format mengikut subjek yang dikongsikan oleh MARA bagi Tingkatan 1 dan Tingkatan 4:&#x20;

#### 1. Matematik&#x20;

* Masa menjawab adalah 30 minit
* &#x20;Jumlah soalan Matematik yang perlu dijawab adalah 20 soalan yang berbentuk objektif&#x20;

#### 2. Bahasa Inggeris&#x20;

* Masa yang diperuntukkan adalah selama 30 minit&#x20;
* Calon perlu menjawab sejumlah 15 soalan objektif&#x20;

#### 3. Sains

* Hanya 30 minit diperuntukkan untuk menjawab
* Terdapat 30 soalan berbentuk objektif&#x20;

#### 4. Ujian Keperibadian&#x20;

* Sebanyak 100 soalan objektif yang perlu dijawab&#x20;
* Calon dikehendaki menjawab dalam masa 30 minit&#x20;

#### 5. Ujian Teknikal Tingkatan 1&#x20;

* Masa menjawab 35 minit&#x20;
* Bagi calon yang memohon Program Teknikal&#x20;

#### 6. Ujian Khas Ulul Albab Tingkatan 1&#x20;

* Masa menjawab yang diperuntukkan adalah 35 minit
* Khusus untuk calon yang memohon program Ulul Albab, anda diwajibkan untuk menduduki ujian hafazan dan tulisan jawi.
* Sebagai rujukan kepada calon, berikut adalah nota berkaitan ujian hafazan pada ambilan sebelum ini:
  * Menghafaz ayat-ayat hafazan dalam masa 25 minit
  * Aspek yang dinilai adalah kelancaran, tajwid dan hafazan.
  * Hafazan wajib pada tahun sebelum ini adalah Ayat 1 hingga 12 Surah Al Mulk.&#x20;

### Semakan UKKM Dan Ujian Khas Ulul Albab Tingkatan 1 & 4 Tahun 2023&#x20;

Pihak MARA telah mula memanggil calon untuk menduduki Peperiksaan UKKM dan Ujian Hafazan Ulul Albab serta Ujian Teknikal bermula 23 November 2022 hari Rabu jam 12.30 tengah hari.&#x20;

Ujian sesi pertama akan dilaksanakan secara berperingkat bermula pada 27 November 2022 hingga 16 Disember 2022 bagi Tingkatan 1 dan 4 di pusat-pusat ujian terpilih. Sila rujuk infografik di bawah:

<figure><img src="https://www.irujukan.my/wp-content/uploads/2020/08/semakan-ujian-kemasukan-mrsm-ukkm-2023.png" alt=""><figcaption></figcaption></figure>

Jemputan untuk menduduki Ujian ini dilaksanakan secara berperingkat dan calon akan dimaklumkan melalui SMS dan emel Sehubungan dengan itu, calon adalah diminta untuk menyemak status tawaran menduduki ujian dari masa kesemasa melalui pautan berikut:

* Tingkatan 1 : [https://mrsm.mara.gov.my/semakanukkmf1](https://mrsm.mara.gov.my/semakanukkmf1) (akan dikemaskini)&#x20;
* Tingkatan 4 : [https://mrsm.mara.gov.my/semakanukkmf4](https://mrsm.mara.gov.my/semakanukkmf4) (akan dikemaskini)&#x20;

UKKM sesi pertama bagi tingkatan satu dan empat akan bermula 27 November 2022 secara berperingkat sehingga 16 Disember 2022.&#x20;

#### Info Lanjut&#x20;

* Tempoh ujian adalah selama 2 jam merangkumi 4 subjek&#x20;
* Ujian akan dijalankan pada hujung minggu di pusat ujian yang dinyatakan dalam sistem permohonan&#x20;
* Pilihan tempat melalui sistem permohonan MyMRSM Sila bawa bersama salinan kad pengenalan dan salinan sijil kelahiran pemohon, borang pengesahan pendapatan (jika perlu), borang pengesahan FELDA (jika perlu) dan slip menduduki ujian&#x20;
* Pemohon akan dimaklumkan berkaitan Ujian melalui SMS/ e-mel dan pemohon diminta untuk menyemak maklumat tersebut melalui sistem semakan.&#x20;

Sebarang pertanyaan atau maklumbalas boleh emel kepada pengambilanmrsm@mara.gov.my. Jika anda menghadapi sebarang masalah atau pertanyaan lanjut, sila rujuk\
\
Â© Sumber Asal Informasi Dari : [https://www.irujukan.my/ukkm-mrsm/](https://www.irujukan.my/ukkm-mrsm/)
