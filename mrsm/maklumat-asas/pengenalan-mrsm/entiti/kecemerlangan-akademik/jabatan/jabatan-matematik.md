# Jabatan Matematik

Unit Matematik, Unit Matematik Tambahan dan Unit Sains Komputer merupakan tiga disiplin dalam pembentukan Jabatan Matematik MRSM Tun Ghafar Baba dengan kekuatan 17 orang guru Matematik & Matematik Tambahan dan dua orang guru Sains Komputer\
\
Pelbagai aktiviti telah dirancang dan dilaksanakan dalam membangunkan keupayaan pelajar yang berfikrah matematik, kreatif dan inovatif. Dalam masa yang sama, guru-guru juga dibekalkan dengan pelbagai input dalam penghasilan PdPc yang relevan.\
\
Antara aktiviti Jabatan Matematik :\
✔ Perkongsian Taklimat Penataran KSSM\
✔ Bengkel E-FRM\
✔ Bengkel E-Rekod Rawatan Pelajar\
✔ Pembudayaan Matematik\
✔ Program SPA\
✔ Potluck Jabatan![](http://tgb.mrsm.edu.my/data/akademik/jab-matematik/jab-matematik-prog1.jpg)

### Pembudayaan Matematik

Program Pembudayaan Matematik merupakan salah satu aktiviti yang dijalankan hampir setiap tahun dalam Jabatan Matematik. Program ini dirancang untuk memberi peluang kepada pelajar bagi memupuk minat mereka dalam subjek Matematik serta mengaplikasikannya dalam kehidupan seharian. Selain itu, program seumpama ini membantu dalam meningkatkan ilmu pengetahuan dan teknik penyelesaian masalah matematik secara pemikiran kreatif dan logik dalam kalangan pelajar. Namun begitu, berikutan dengan masalah pandemik Covid-19 yang telah melanda di seluruh dunia, banyak aktiviti-aktiviti pembudayaan terpaksa ditangguhkan dan dijalankan secara alam maya sahaja. Antara aktiviti-aktiviti yang diadakan adalah seperti berikut :\
\
✔ Kangaroo Math Competition (KMC) • Keputusan Pertandingan : 5 Perak, 8 Gangsa, dan 113 Sanjungan Kehormat\
✔ Singapore & Asian Schools Math Olympiad (SASMO) • Keputusan Pertandingan : 5 Gangsa\
✔ Malaysia International Mathematical Arithmetic For Schools (MiMAS) • Keputusan Pertandingan: 1 Gangsa\
✔ Beaver Computational Thinking • Keputusan Pertandingan: 22 Gangsa\
✔ International Mathematical Olympiad National Selection Test Malaysia (IMONST 1) • Keputusan Pertandingan: 1 Gangsa, 6 Sanjungan Kehormat\
✔ Kijang Economy Competition (KEC) • Keputusan Pertandingan: 1 Perak, 1 Gangsa, 5 Sanjungan Kehormat\
✔ International Mathematical Olympiad National Selection Test Malaysia (IMONST 2) • Keputusan Pertandingan: 1 orang terpilih ke bengkel IMO (BIMO)

### Perkongsian Taklimat Penataran Subjek Matematik Format Baharu Kurikulum Standard Sekolah Menengah (KSSM)

Taklimat Penataran Subjek Matematik Format Baharu Kurikulum Standard Sekolah Menengah (KSSM) Sijil Pelajaran Malaysia (SPM) Mulai 2021 Peringkat Negeri telah diterima daripada Jabatan Pendidikan Negeri Melaka.\
\
Perkongsian dibuat untuk memastikan semua perancangan unit dilaksanakan mengikut format baharu.

### Program SPA

Pelbagai pendekatan dibuat dalam 'Program SPA' untuk Jabatan Matematik seperti ExNumbers (games), Hots (menjawab soalan) dan sebagainya.\
\
Melalui program ini, pelajar boleh berkreativiti, berkongsi maklumat dan secara tidak langsung dapat meningkatkan pemahaman dengan lebih baik dalam subjek berkenaan

### &#x20;Perkongsian Bengkel-Bengkel Bersama Guru MRSM Tun Ghafar Baba

Bengkel-bengkel ini dirancang mengikut keperluan guru-guru dari semasa ke semasa. Bengkel ini melibatkan semua guru MRSM Tun Ghafar Baba dan dilaksanakan dalam slot Profesionalisme di bawah anjuran Unit Sains Komputer. Antara bengkel yang telah berjaya dijalankan :\
\
✔BENGKEL E-FRM\
Guru-guru diberi taklimat mengenai cara mengisi e-FRM, menyalin maklumat dari eRPH ke eFRM dan menghantar tugasan untuk pelajar serta menyemak tugasan yang dihantar.\
\
✔BENGKEL E-REKOD RAWATAN PELAJAR\
Sistem e-Rekod Rawatan Pelajar dibangunkan untuk kegunaan guru-guru untuk melihat senarai pelajar yang kurang sihat sama ada mendapat MC daripada klinik atau hospital dan kebenaran untuk berehat di bilik sakit MRSM Tun Ghafar Baba. Sehubungan dengan itu, Pengurus Asrama ditugaskan untuk memasukkan data rawatan pelajar

### Lawatan Penanda Aras

Lawatan Penanda Aras ke RHB Bank Melaka Raya untuk melihat topik-topik Matematik dan Matematik Tambahan yang boleh di kaitkan dengan perbankkan.\
\
Program ini disertai oleh semua guru Jabatan Matematik dan diadakan sempena Minggu Aktiviti MRSM Tun Ghafar Baba.
