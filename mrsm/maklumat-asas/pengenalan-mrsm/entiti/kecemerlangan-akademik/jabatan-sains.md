# Jabatan Sains

Jabatan Sains MRSM Tun Ghafar Baba adalah jabatan bersepadu yang terdiri daripada tiga displin utama iaitu Biologi, Fizik dan Kimia. Jabatan ini dianggotai oleh 25 orang guru iaitu lapan orang Guru Biologi , lapan orang Guru Fizik dan sembilan orang Guru Kimia.\
\
Jabatan Sains telah merancang pelbagai aktiviti dan program dalam memastikan maktab dapat melahirkan pelajar yang bukan sahaja cemerlang subjek Sains tetapi dapat mengaplikasikan pengetahuan dan kemahiran dalam kehidupan harian.\
\
Antara aktiviti Jabatan Sains ialah :\
✔ Seminar Teknik Menjawab Biologi SPM 2022\
✔ Science Practical Day 2022\
✔ Rocket Fair MRSM Zon Selatan\
✔ Program SPA\
✔ Pesta SEM Type III\
✔ STEM / Poster Al-Quranic & Science\
✔ Inorganic & Organic Lab for Chemistry Teacher\
✔ Chem Carbon Dating\
✔ Pot Luck Jabatan Sains![](http://tgb.mrsm.edu.my/data/akademik/jab-sains/jab-sains-prog1.jpg)

### Seminar Teknik Menjawab Biologi SPM 2022

Seminar Teknik Menjawab Biologi SPM 2022 telah berlangsung pada 21 Mei 2022 yang lalu bertempat di Dewan Bendahara, MRSM Tun Ghafar Baba. Seminar yang berlangsung dari pukul 8.00 pagi hingga 1.30 tengah hari ini telah disampaikan oleh Puan Mardiana binti Yusof, Guru Cemerlang Biologi dari Sekolah Menengah Sains Hulu Selangor.\
\
Seminar yang mensasarkan semua pelajar tingkatan 5 ini antara lain bertujuan untuk mendedahkan pelajar kepada format dan cara menjawab yang lebih tepat bagi memastikan pelajar memperolehi pencapaian yang cemerlang dalam subjek Biologi SPM 2022.

### Practical Science (Physics, Chemistry, Biology)

Tarikh: 15 Jun 2023 (Khamis), Masa: 8.00 pagi - 10.00 pagi.\
\
Ujian Amali Sains (UAS) diperkenalkan semula bagi meningkatkan potensi pelajar-pelajar terutamanya dalam aliran sains tulen bagi silibus KSSM. Subjek yang terlibat adalah fizik, kimia dan biologi. Pelajar-pelajar akan diuji tahap keupayaan dalam menjalankan eksperimen secara individu merujuk kepada aplikasi kemahiran asas sains.\
\
Dalam sesi Practical Science ini, pelajar akan menjalankan gerak kerja secara berkumpulan sebagai satu pendedahan awal sebelum Ujian Amali Sains yang sebenar iaitu Peperiksaan SPMRSM dan SPM 2023.\
\
Objektif:\
\* memberi pendedahan kepada pelajar berkaitan format peperiksaan amali peringkat SPM bagi silibus KSSM\
\* mewujudkan kerjasama dalam kalangan pelajar semasa menjalankan ekperimen\
\
Sasaran:\
\* pelajar tingkatan 5 yang akan menduduki SPM 2023\


### Rocket Fair MRSM Zon Selatan

Pertandingan Roket Kategori R2 (Sasaran) Peringkat Zon Selatan telah berlangsung di MRSM Alor Gajah pada 22 Mei 2022.\
\
MRSM Tun Ghafar Baba telah menghantar satu pasukan yang terdiri daripada dua orang pelajar Tingkatan 4 iaitu Saudari Cinta Aqeela bt Shaharin dan Saudari Wan Nur Afifah binti Wan Azlan dan Puan Izzah Athirah bt Ahmad Nasir selaku guru pembimbing.

### Chem Carbon Dating

Program ini adalah program intervensi yang dijalankan oleh Unit Kimia .\
\
Slot intervensi ini dijalankan pada setiap hari Rabu bermula 5.00 petang.\
\
Pemilihan pelajar dilakukan oleh guru kelas masing-masing dengan menyasarkan pelajar yang lemah. Antara tujuan lain slot ini adalah untuk meningkatkan pemahaman pelajar dan pengukuhan melalui latih tubi topik-topik yang berkaitan.

### Program SPA

Program ini dijalankan mengikut subjek Sains (Biologi, Fizik dan Kimia) pada tarikh-tarikh yang telah ditetapkan dalam jadual Program Gerak Gemilang.\
\
Program ini bertujuan membantu pelajar dalam meningkatkan pemahaman pelajar dan membantu menjawab soalan-soalan peperiksaan dengan teknik yang betul.\
✔ SPA Fizik\
✔ SPA Kimia (Explorace)\
✔ SPA Biologi
