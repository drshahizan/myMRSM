# Unit Penilaian & Peperiksaan MRSM (UPPM)

### Pengenalan

Unit Peperiksaan dan Penilaian Maktab (UPPM) adalah sebuah unit yang ditubuhkan bagi merancang, mengendalikan dan menguruskan penilaian pentaksiran pelajar di MRSM. Unit ini merupakan satu badan bebas dan berkecuali serta tidak bersandar kepada mana-mana jabatan. Unit ini juga merupakan pemacu utama kepada Jawatankuasa Senat Maktab dan berada di bawah Jawatankuasa Pelaksana Maktab.

### Objektif UPPM

1. Mewujudkan satu sistem pentaksiran (peperiksaan dan penilaian) MRSM yang mempunyai kebolehpercayaan, kesahan dan kredibiliti yang tinggi.
2. Menyediakan satu pangkalan data pelajar dan pentaksiran yang lengkap, tepat dan terkini.
3. Memastikan semua urusan pentadbiran pentaksiran dilaksanakan mengikut Standard Operating Procedure(SOP) yang terjamin kerahsiaan dan keselamatannya.

### Bidang tugas UPPM

1. Mengendalikan pangkalan data dan pentaksiran, menguruskan semua urusan pentaksiran pelajar di peringkat dalaman MRSM, peperiksaan awam dan peperiksaan Cambridge (Program Dwisijil).
2. Menguruskan semua keperluan peperiksaan sebelum, semasa dan selepas proses pentaksiran dijalankan.
3. Memberi maklumat dan khidmat nasihat tentang data peperiksaan kepada pihak berkepentingan seperti Bahagian Pendidikan Menengah MARA, Jawatankuasa Pelaksana Maktab, guru, Ibu bapa pelajar, pelajar dan pihak yang diberi kebenaran oleh pengurusan MARA.
