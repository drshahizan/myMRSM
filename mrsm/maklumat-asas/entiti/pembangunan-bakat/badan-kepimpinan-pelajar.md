# Badan Kepimpinan Pelajar

### Badan Wakil Pelajar

Logo rasmi Badan Wakil Pelajar MRSM Johor Bahru. Badan Wakil Pelajar (BWP) merupakan sebuah organisasi yang diwujudkan di semua MRSM Se-Malaysia untuk menilai pemimpin yang mampu menuju maktab ke arah yang lebih berkembang maju serta cemerlang melalui kebolehan terpendam pelajar. Organisasi ini juga merupakan salah satu jawatan paling berprestij dan penting di MRSM Johor Bahru. Badan Wakil Pelajar telah dipilih melalui beberapa fasa untuk menguji kemahiran, kepintaran dan kepimpinan dalam mengendalikan sistem yang terdapat di maktab. Fasa tersebut merupakan pilihanraya yang wajib disertai oleh semua warga MRSM Johor Bahru, termasuk pelajar-pelajar serta guru. Proses ini juga dikenali sebagai Suruhanjaya Pilihan Raya (SPR) MRSM Johor Bahru. Intipati yang ditunjukkan oleh setiap wakil yang dilantik adalah kunci untuk memupuk persekitaran yang ideal kepada pelajar dan guru.

### Lembaga Disiplin Pelajar&#x20;

Ditubuhkan bagi membantu Badan Wakil Pelajar dalam menyelesaikan masalah dalam kalangan murid-murid. Lembaga Tatatertib Pelajar atau nama sebenar di MRSM JB ialah Lembaga Disiplin Pelajar (LDP) akan memikul tanggungjawab untuk mendidik atau menjadi contoh kepada mereka agar tidak melakukan perkara yang boleh mendatangkan masalah. Lembaga Disiplin Pelajar sentiasa memastikan tiada kes disiplin berlaku.

### Lembaga Kebajikan dan Asrama&#x20;

MRSM Johor Bahru juga telah menubuhkan sebuah jawatankuasa yang diberi nama sebagai Lembaga Kebajikan Asrama (LEKAS). Mereka diberi amanah untuk mengawal dan menjaga asrama. Mereka merupakan ketua bagi pelajar-pelajar semasa di blok asrama. Selain dari menjaga asrama mereka juga harus memastikan kebersihan asrama dan bilik-bilik pelajar terjamin. Kebersihan bilik juga merupakan suatu sikap yang perlu dipupuk dalam diri pelajar agar menjadi seorang yang menjaga kebersihan.

### Badan Dakwah dan Rohani Badan&#x20;

Dakwah dan Rohani (BADAR) suatu nama yang dicipta untuk memimpin pelajar untuk menjadi seorang yang beriman dan beramal. BADAR mempunyai tanggungjawab yang besar untuk memastikan pelajar menunaikan tanggungjawab sebagai seorang muslim. Surau merupakan tempat dimana BADAR perlu memainkan peranan yang besar untuk membimbing pelajar agar lebih meminati agama serta menjadi muslim yang sejati.
