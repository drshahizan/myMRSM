# MARA

### Pengenalan

Majlis Amanah Rakyat (MARA) ialah sebuah agensi di bawah kuasa Kementerian Kemajuan Desa dan Wilayah yang ditubuhkan pada1 Mac 1966, sebagai sebuah badan korporat berkanun tertakluk di bawah Akta Parlimen hasil daripada resolusi Kongres Ekonomi Bumiputera pertama pada tahun 1965.

Tanggungjawab utama Majlis adalah bagi memaju, menggalak, memudah serta melaksanakan pembangunan sosioekonomi dan kemasyarakatan khususnya di kawasan luar bandar.

### **Visi Korporat**

Menjadi organisasi amanah yang unggul dan diberkati untuk mengangkat martabat bangsa.

### **Misi Korporat**

Menerajui bidang keusahawanan, pendidikan dan pelaburan untuk penguasaan ekuiti Bumiputera.

### **Objektif**

* Membangunkan usahawan berjaya dan inovatif
* Melahirkan modal insan global dan berintegriti
* Menyumbang kepada pemilikan ekuiti
* Memudahkan sistem penyampaian

### **Strategi**

* Mendaya Modal Insan
* Memantapkan Pemilikan Ekuiti Dalam Sektor Korporat
* Memperkukuhkan Pemilikan Aset Bukan Kewangan
* Meperhebatkan Keusahawanan & Perniagaan
* Memantapkan Ekosistem Penyampaian Perkhidmatan

### Piagam Pelanggan MARA

Kami warga MARA sentiasa amanah dalam melaksanakan perkhidmatan yang berintegriti, berkualiti dan berkesan untuk memudahkan sistem penyampaian. Kami berjanji untuk melaksanakan tanggungjawab yang telah diamanahkan seperti berikut:

1. Permohonan Pembiayaan Perniagaan, Pinjaman Pelajaran dan Kemudahan Latihan Keusahawanan yang lengkap diputuskan dalam tempoh 14 hari.
2. Permohonan Sewaan Premis yang lengkap diputuskan dalam tempoh 14 hari dari tarikh tutup iklan.
3. Keputusan permohonan kemasukan ke MRSM diketahui mengikut peringkat seperti berikut:
   * Tingkatan Satu – 30 hari selepas tarikh akhir ujian khas.
   * Tingkatan Empat – 30 hari selepas tarikh keputusan Pentaksiran Tingkatan 3 (PT3) diumumkan.
4. Keputusan permohonan kemasukan ke Institusi Pendidikan Tinggi MARA diketahui dalam tempoh 30 hari dari tarikh permohonan ditutup.
5. Bayaran bil dan tuntutan dibuat dalam tempoh 14 hari dari tarikh dokumen lengkap diterima daripada pembekal.

_(Kemaskini pada 30 Ogos 2017)_
