# Tingkatan 1

Program ini dijalankan untuk memastikan pelajar dapat mengadaptasi peralihan suasana pembelajaran dari sekolah rendah ke sekolah menengah yang agak mencabar baik dari segi akademik, sahsiah diri dan persekitaran. Program Gerak Gemilang Tingkatan 1 (PGG T1) merupakan salah satu program yang memberi tumpuan khusus kepada kecemerlangan akademik pelajar tanpa mengabaikan aspek sahsiah.

    Program ini bertujuan untuk mengukuhkan prestasi akademik di samping menaikkan semangat bersaing dalam kalangan pelajar untuk mencapai kejayaan. Oleh itu, bagi memacu kejayaan akademik dan sahsiah yang gemilang dan terbilang, pelbagai pengisian dilaksanakan dalam program ini antaranya membina kerjasama antara satu sama lain, menggalakkan kesepakatan dalam membina keputusan, membentuk jati diri dari aspek fizikal, mental dan emosi, dan juga mencungkil potensi yang ada dalam diri individu serta memupuk nilai murni dan sahsiah pelajar khususnya.

    Kesemua elemen ini penting dititikberatkan dalam melahirkan pelajar yang cemerlang bukan sahaja dalam bidang akademik malahan sahsiah juga. Sudah tentu, usaha ini menuntut penglibatan menyeluruh daripada pihak pengurusan, semua tenaga pendidik dan kakitangan sokongan dengan berpandukan garis panduan yang ditetapkan. Bagi pelajar tingkatan satu MRSM Johor Bahru, program dimulakan dengan program KAT1 (Kemahiran Asas Tingkatan 1) yang memfokuskan transisi dan perubahan sistem belajar dan subjek-subjek yang pertama kali ditempuhi.

    Dalam program yang dijalankan sepanjang semester 1 ini pelajar dibimbing dan diasuh untuk mengukuhkan asas dalam semua subjek. Sebagai contoh Program KAS 1, ( Kemahiran Asas Sains Tingkatan 1), dimana dalam program ini pelajar diperkenalkan dengan semua alatan makmal sains dan kegunaannya secara terperinci, mereka juga diperkenalkan dengan asas asas menjalankan amali dengan betul. Antara program yang dilaksanakan adalah:

* Hustle4Mustle
* Community Services
* Biz Talents
* Islamic Practices
* Young Scientist Development
* English Awareness
* Golden SEEDs

    Semester kedua pelajar akan diajar mengikut silibus yang telah ditetapkan oleh pihak Kementerian Pendidikan Malaysia. Pengajaran dan pembelajaran menjadi lebih mudah dan berkesan kerana pelajar telah terlebih dahulu mendalami asas asas setiap subjek dalam program KAT 1 di semester 1. Antara program yang dilaksanakan di Semester Kedua :&#x20;

* Slot Kelas Tambahan/Slot PGG
* Guru Muda dan Mentor mentee
* Intervensi Subjek
* Motivasi Kendiri / sahsiah dan kerohanian
* JAM (Jemaah Akademik Maktab)
