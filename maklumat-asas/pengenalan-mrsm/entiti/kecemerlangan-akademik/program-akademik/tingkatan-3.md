# Tingkatan 3

Program Gerak Gemilang Tingkatan 4 (PGG T4) merupakan satu program yang memberi tumpuan khas kecemerlangan dalam bidang akademik pelajar tanpa mengabaikan aspek sahsiah. Program ini juga bertujuan mengukuhkan prestasi akademik di samping mewujudkan persaingan sihat dalam kalangan pelajar untuk mencapai kejayaan. Oleh itu, bagi memacu kejayaan dalam bidang akademik dan sahsiah, pelbagai program telah dirangka antaranya membina kerjasama dalam satu pasukan, mewujudkan jati diri yang utuh dalam diri setiap pelajar mencakupi aspek fizikal, mental dan emosi yang seimbang, mencungkil bakat dan potensi diri di samping menyulam nilai-nilai murni bagi membentuk peribadi yang unggul bagi melahirkan pelapis generasi kepimpinan negara. Bertepatan dengan hasrat ini, kerjasama dan kombinasi utuh antara pihak pengurusan maktab, tenaga pendidik dan kakitangan sokongan ditagih bagi memastikan hasrat JOBA NO.1 dapat direalisasikan.

✅ KELAS PROGRAM GERAK GEMILANG

Pelaksaan program yang berterusan tertumpu kepada mempersiap para pelajar menghadapi setiap peperiksaan dengan strategi yang efektif bermula dengan program PGG hampir setiap hari berlangsung pada waktu petang dan hujung minggu secara konsisten. Pelajar diberi tutorial atau bahan latih tubi berpandukan guru dan dibantu oleh guru muda serta mentor untuk memantapkan kaedah menjawab soalan bagi setiap subjek di samping mengurangkan kecuaian menjelang peperiksaan.

✅ PROGRAM GURU MUDA

Seramai 14 orang pelajar yang mempunyai PNG 3.75 telah dilantik sebagai Guru Muda. Selain daripada pencapaian akademik yang cemerlang, kemahiran mengajar @ membimbing rakan yang baik juga antara kriteria dalam pemilihan guru muda. Guru muda bertanggungjawab dalam membantu guru menguruskan kelas semasa waktu prep, slot PGG dan juga memastikan pencapaian kelas mencapai sasaran yang telah ditetapkan oleh pihak maktab. Bagi tahun 2021, program Guru Muda diperkasakan dengan penyediaan Bengkel Pemantapan Guru Muda bertujuan memastikan Guru Muda bersedia dengan teknik pembelajaran berkesan. Bengkel ini akan berlangsung secara dalam talian yang dianjurkan oleh kaunselor MRSM Johor Bahru. Pengisian bengkel ini merangkumi modul komunikasi berkesan, teknik belajar, dan motivasi.

✅ PROGRAM IKON

Program Ikon pula khas buat pelajar yang kurang berkeyakinan diri (lemah subjek tertentu) diberi peluang memilih rakan-rakan yang bagus dalam subjek tertentu (secara buddies) untuk meningkatkan prestasi akademik.Ikon berperanan membantu dalam meningkatkan prestasi pelajaran dan disiplin pelajar lemah tersebut.

✅ KEM JATI DIRI

Kem jati diri telah dianjurkan bertujuan meningkatkan ukhwah dan semangat setia kawan dikalanganpelajar Tingkatan 2. Kem telah dijalankan pada 3 Mac 2020 bertempat di Sekitar MRSM Johor Bahru di bawah kendalian AFK Asia Xpert Team. Pelbagai nilai murni telah diterapkan sepanjang kem ini antaranya pentingnya menghormati kawan, sentiasa berdoa dan bermaaf-maafan dan jangan bertangguh.

✅ BENCHMARKING

Untuk memantapkan sistem pembelajaran sedia ada, pihak maktab dan JK PGG merangka satu lawatan Benchmark di sebuah Sekolah Berprestasi Tinggi iaitu Sekolah Menengah Sains Tuanku Munawir, Negeri Sembilan dan MRSM Parit, Perak. Hasil kolaboratif antara beberapa buah sekolah tersebut, pihak maktab berhasrat dapat merangka pelan yang benar-benar menepati program IGCSE yang diimplementasikan di maktab dengan jayanya.

✅ JEMAAH AKADEMIK MAKTAB

Sebuah JawatanKuasa pemantauan akademik dikenali sebagai Jemaah Akademik Maktab telah ditubuhkan bagi membantu pelajar-pelajar yang mendapat PNG di bawah 2.75 untuk mengenalpasti punca kelemahan yang menyebabkan prestasi akademik tidak cemerlang.

✅ PROGRAM REWARD

Pelajar - pelajar yang mencapai prestasi yang cemerlang dalam peperiksaan akhir semester akan diraikan sebagai motivasi untuk terus cemerlang. Antara reward yang telah dijalankan adalah outing khas di Pardigm Mall beserta duit poket dan majlis makan-makan di Dewan Selera dengan menu ala-ala hotel.

✅ Program yang dijalankan sepanjang tahun antaranya :

1\. Kelas PGG     \
2\. Penganjuran Pertandingan Peringkat Dalaman Maktab (Pidato, Deklamasi Sajak, Choral Speaking)\
3\. Program Guru Muda\
4\. Program Mentor Mentee\
5\. Program Ikon\
6\. Program Reward\
7\. JAM\
8\. Program CSR\
9\. Program Benchmark - MRSM Parit dan SMS Tuanku Munawir (telah dijalankan)\
10\. Bengkel Pemantapan Guru Muda\
11\. Program Kolaboratif bersama Sekolah Sains Johor, Kluang Johor (dalam perancangan)
