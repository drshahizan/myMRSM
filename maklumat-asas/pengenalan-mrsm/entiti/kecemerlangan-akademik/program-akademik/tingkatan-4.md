# Tingkatan 4

Program Gerak Gemilang Tingkatan 4 (PGG T4) merupakan satu program yang memberi tumpuan khas kecemerlangan dalam bidang akademik pelajar tanpa mengabaikan aspek sahsiah. Program ini juga bertujuan mengukuhkan prestasi akademik di samping mewujudkan persaingan sihat dalam kalangan pelajar untuk mencapai kejayaan. Oleh itu, bagi memacu kejayaan dalam bidang akademik dan sahsiah, pelbagai program telah dirangka antaranya membina kerjasama dalam satu pasukan, mewujudkan jati diri yang utuh dalam diri setiap pelajar mencakupi aspek fizikal, mental dan emosi yang seimbang, mencungkil bakat dan potensi diri di samping menyulam nilai-nilai murni bagi membentuk peribadi yang unggul bagi melahirkan pelapis generasi kepimpinan negara. Bertepatan dengan hasrat ini, kerjasama dan kombinasi utuh antara pihak pengurusan maktab, tenaga pendidik dan kakitangan sokongan ditagih bagi memastikan hasrat JOBA NO.1 dapat direalisasikan.

Program Gerak Gemilang Tingkatan 4 bagi MRSM Johor Bahru tahun 2021 dimulakan dengan Program Kemahiran Insaniah dan Kemahiran Subjek (KIKS) dalam talian. Program yang bermula pada 25 Januari 2021 dan berakhir pada 5 Februari 2021 memberi pengenalan awal kepada pelajar berkaitan asas mata pelajaran diambil lebih-lebih lagi pelajar Tingkatan 4 2021 merupakan batch yang kedua mengikuti format KSSM baharu SPM. Di samping akademik, KIKS juga menekankan aspek sahsiah melalui Modul Kemahiran Insaniah yang dikelolakan sendiri oleh Kaunselor MRSM Johor Bahru.

Antara Program KIKS yang dijalankan :

1\. Science Research Skills\
2\. English Communication Skills\
3\. Inspire\
4\. Subject Skills\
\- Bahasa Melayu\
\- Matematik\
\- Matematik Tambahan\
\- Fizik\
\- Kimia\
\- Biologi\
\- Pendidikan Agama Islam/ Moral\
\- Sejarah\
\- Prinsip Akaun

Pelaksaan program yang berterusan tertumpu kepada mempersiap para pelajar menghadapi setiap peperiksaan dengan strategi yang efektif bermula dengan program PGG hampir setiap hari berlangsung pada waktu petang dan hujung minggu secara konsisten. Pelajar diberi tutorial atau bahan latih tubi berpandukan guru dan dibantu oleh guru muda serta mentor untuk memantapkan kaedah menjawab soalan bagi setiap subjek di samping mengurangkan kecuaian menjelang peperiksaan.

Di samping itu juga, program Guru Muda diperkasakan dengan penyediaan Bengkel Pemantapan Guru Muda bertujuan memastikan Guru Muda bersedia dengan teknik pembelajaran berkesan. Program Ikon pula khas buat pelajar yang kurang berkeyakinan diri (lemah subjek tertentu) diberi peluang memilih rakan-rakan yang bagus dalam subjek tertentu (secara buddies) untuk meningkatkan prestasi akademik.

Selain program pemerkasaan pelajar dalam akademik, program CSR tidak dilupakan sesuai dengan hasrat pihak pengurusan maktab untuk melahirkan modal insan kelas pertama. Oleh itu, program seperti CSR (membersihkan kawasan Masjid Jalan Tasek, Seri Alam) merupakan satu program yang memfokus kepada pembinaan kerjasama, pengukuhan jati diri di samping menanam nilai-nilai murni untuk mempersiapkan para pelajar dengan sahsiah terpuji.

Untuk memantapkan sistem pembelajaran sedia ada, pihak maktab dan JK PGG merangka satu lawatan Benchmark di beberapa buah Sekolah Berprestasi Tinggi. Hasil kolaboratif antara beberapa buah sekolah tersebut, pihak maktab berhasrat dapat merangka pelan yang benar-benar menepati program IGCSE yang diimplementasikan di maktab dengan jayanya.

Program yang dijalankan sepanjang tahun antaranya :

1\. Kelas PGG\
2\. Penganjuran Pertandingan Peringkat Dalaman Maktab (Pidato, Deklamasi Sajak, Choral Speaking)\
3\. Program Guru Muda\
4\. Program Mentor Mentee\
5\. Program Ikon\
6\. Program Reward\
7\. JAM\
8\. Program CSR\
9\. Program Benchmark - MRSM Parit dan SMS Tuanku Munawir (telah dijalankan)\
10\. Bengkel Pemantapan Guru Muda\
11\. Program Kolaboratif bersama Sekolah Sains Johor, Kluang Johor (dalam perancangan)
