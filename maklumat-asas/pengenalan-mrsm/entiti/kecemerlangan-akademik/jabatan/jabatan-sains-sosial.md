# Jabatan Sains Sosial

Jabatan Sains Sosial Maktab Rendah Sains MARA Tun Ghafar Baba terdiri daripada tujuh unit tunjang utama iaitu Pendidikan Islam, Sejarah, Pendidikan Jasmani & Kesihatan, Prinsip Perakauan, Pendidikan Moral, Pendidikan Seni Visual & Senireka dan Pendidikan Civik & Kewarganegaran. Jabatan Sains Sosial dianggotai oleh tujuh orang guru Pendidikan Islam, enam orang guru subjek Sejarah, tiga orang guru Pendidikan Jasmani & Kesihatan, satu orang guru Pendidikan Seni, dua orang guru Prinsip Perakauan dan satu orang Guru Media.\
\
Jabatan Sains Sosial telah merancang pelbagai aktiviti dan program dalam usaha melahirkan pelajar cemerlang secara holistik sejajar dengan Falsafah Pendidikan Negara dan Falsafah Pendidikan MARA. Tambahan lagi, aktiviti dan program yang dijalankan bertujuan untuk merapatkan ukhuwah dalam kalangan rakan satu jabatan dan persekitaran tempat kerja yang harmoni.\
\
Antara aktiviti Jabatan Sains Sosial ialah :\
\
✔ Sambutan Hari Guru Peringkat Jabatan Sains Sosial\
✔ Program SPA\
✔ Sesi Rai Kejayaan SPM\
✔ Majlis Perpisahan Guru Jabatan Sains Sosial\
✔ Program Khidmat Masyarakat\
✔ Reason For Art\
✔ Potluck Jabatan Sains Sosial![](http://tgb.mrsm.edu.my/data/akademik/jab-sains-sosial/jab-sains-sosial-prog1.jpg)

### Sambutan Hari Guru Peringkat Jabatan Sains Sosial

Pada 14 Mei 2022, Jabatan Sains Sosial telah mengadakan Sambutan Hari Guru Peringkat Jabatan Sains Sosial (JSS). Program sambutan ini diadakan di Markisa Cafe, Lambaian Danau melibatakan kesemua guru-guru Jabatan Sains Sosial.\
\
Antara aktiviti sepanjang program ini dijalankan adalah seperti bertukar-tukar hadiah bersama guru-guru JSS, bersua foto dan sukaneka. Tujuan program ini dijalankan adalah untuk merapatkan silaturahim sesama guru-guru JSS selain memupuk semangat kerjasama.

### Program SPA

Program ini dijalankan mengikut subjek, Pendidikan Agama Islam, Sejarah dan Prinsip Perakaunan pada tarikh yang telah ditetapkan oleh Jawatankuasa Program Gerak Gemilang.\
\
**1. Program SPA Unit Pendidikan Islam.**\
\
Unit Pendidikan Islam telah menjemput Jurulatih Utama Pendidikan Islam Kebangsaan, Ustaz Musa bin Haji Abu Hassan dari Sekolah Menengah Teknik Melaka bagi Bengkel Teknik Menjawab Soalan Pendidikan Islam SPM.\
\
**2. Program SPA Unit Sejarah.**\
\
Unit Sejarah telah mengadakan Bengkel Teknik Menjawab Kertas 2 SPM. Bengkel ini disampaikan oleh Jurulatih Utama Kebangsaan iaitu Cikgu Roslani Maskan.\
\
Sepanjang bengkel diadakan pelajar didedahkan dengan pelbagai teknik menjawab dan kaedah mengingati fakta-fakta penting. Pelajar juga diberikan kata-kata dorongan dan panduan akhir untuk mencapai gred A+ dalam subjek Sejarah.\
\
**3. Program SPA Unit Prinsip Perakauan.**\
\
Unit Prinsip Perakaunan MRSM Tun Ghafar Baba, telah menjalankan beberapa aktiviti seperti Slot Bengkel Teknik Menjawab SPM. Bengkel ini telah disampaikan oleh Puan Rosni binti Mohamed, Guru Cemerlang Prinsip Perakauan MRSM Pengkalan Chepa.\
\
Antara aktiviti yang dijalankan sepanjang bengkel ialah seperti menghasilkan Peta i-Think dan Slot Misi A+.

### Majlis Perpisahan Guru Jabatan Sains Sosial

Kenangan Perpisahan buat Guru Jabatan Sains Sosial Puan Maimunah binti Abdullah yang bersara wajib ( Guru Pendidikan Jasmani dan Kesihatan ) dan Puan Rosni binti Mohamed yang akan berpindah ke MRSM Pengkalan Chepa ( Guru Prinsip Perakauan).\
\
Semua guru perempuan merakamkan kenangan manis bersama di Hotel Hibiscus Port Dickson. Semoga perpisahan ini menjadi kenangan terindah yang dirai.

### Program Khidmat Masyarakat

Program Khidmat Masyarakat dan lawatan anjuran Unit Pendidikan Moral dengan kerjasama Unit Pendidikan Sivik dan Kewarganegaraan telah diadakan di Asrama rumah Asnaf Al-Barakh, Melaka.\
\
Program ini disertai oleh pelajar kelas 516 dan pelajar Pendidikan Moral seramai 31 orang. Pelbagai aktiviti bersama dengan anak asnaf, memberikan sumbangan kepada cawangan rumah asnaf tersebut dan para gelandangan serta melawat tempat-tempat bersejarah.\
\
Tujuan program ini ialah meningkatkan pembangunan diri dan menyemai sifat prihatin serta bertanggungjawab terhadap masyarakat sekeliling.

### Reason For Art

Program REASON FOR ART disertai oleh Pelajar Tingkatan 5 ( Subjek PSV ). Program telah diadakan di Kem Lambaian Danau dengan objektif , melukis itu satu keindahan yang abadi.\
\
\#PSV 2022 SPM A+
