# Jabatan Bahasa

Jabatan Bahasa MRSM Tun Ghafar Baba terdiri daripada gabungan tiga unit iaitu Unit Bahasa Melayu, Unit Bahasa Inggeris dan Unit Bahasa Mandarin. Jabatan Bahasa dianggotai oleh sembilan orang Guru Bahasa Melayu, sembilan orang Guru Bahasa Inggeris dan tiga orang Guru Bahasa Mandarin dibawah seliaan Ketua Jabatan Bahasa iaitu Encik Zulkiflie bin Md Aros. Jabatan Bahasa beriltizam untuk menyediakan modal insan yang berkualiti, berdaya saing dan berkemampuan dalam menempuh cabaran abad ke-21 melalui kemahiran guru dalam bidang masing-masing.\
\
Guru-guru Jabatan bahasa sangat komited dalam mencapai matlamat ini, maka segala usaha gigih dan pengorbanan yang tinggi merupakan faktor penentu kejayaan yang harus dimiliki oleh setiap warga kerjanya. Komitmen dan integriti yang tinggi dibentuk bagi menghasilkan budaya kerja yang cemerlang dan terbilang selari dengan visi dan misi MARA mengikut garis panduan yang dinyatakan di dalamnya.\
\
Antara aktiviti Jabatan Bahasa ialah :\
✔ Program Titian\
✔ Program SPA\
✔ Reading Programme\
✔ Explorace\
✔ Speak up!\
✔ SPM Answering Technique Workshop\
✔ Potluck Jabatan\
✔ Pertandingan Hiasan Bilik Guru bertema Kemerdekaan![](http://tgb.mrsm.edu.my/data/akademik/jab-bahasa/jab-bahasa-prog1.jpg)

### Majlis Perpisahan Jabatan Bahasa

Majlis perpisahan guru-guru yang berpindah atau bersara diadakan khusus untuk mengenang jasa insan-insan yang telah banyak berjasa dan menyumbang terhadap kecemerlangan Jabatan Bahasa, MRSM Tun Ghafar Baba.\
\
Selamat bersara buat Puan Zakiah binti Khamis (Guru Bahasa Inggeris) dan selamat maju jaya buat Puan Fadlen binti Feeder (Guru Bahasa Inggeris) yang berpindah ke MRSM Terendak.\
\
Semoga silaturrahim antara semua kekal berpanjangan.

### Program Titian

Program Titian ini merupakan satu inisiatif yang telah dilaksanakan oleh Unit Bahasa Melayu sejak tahun 2016 dalam memastikan kecemerlangan para pelajar MRSM Tun Ghafar Baba.\
\
Objektif program ini diadakan adalah untuk memastikan para pelajar lemah mendapat bimbingan dan tumpuan sepenuhnya daripada guru-guru Bahasa Melayu di samping memastikan penulisan karangan dalam kalangan para pelajar ini dapat diperbaiki ke arah penulisan karangan yang cemerlang.\
\
Program ini hanya melibatkan lima orang pelajar lemah daripada setiap kelas bagi seorang guru. Namun disebabkan kekangan penularan pandemik Covid-19 telah menyebabkan beberapa perubahan telah dilakukan. Perubahan yang telah dilakukan seperti setiap guru Bahasa Melayu akan terlibat pada setiap program ini dijalankan, jumlah pelajar juga ditingkatkan namun tidak melebihi 15 orang bagi setiap guru dan pengisian juga tidak sahaja tertumpu kepada penulisan karangan malah melibatkan keseluruhan kertas Bahasa Melayu SPM.\
\
Program ini amat membantu para pelajar lemah dalam memastikan mereka bersedia sebelum menghadapi peperiksaan SPM sebenar.

### Reading Programme

The programme was initiated by the Deputy Director of English Unit, Secondary Education Division. It is to encourage reading among the students as a way to enrich their vocabulary as well as improve their reading skills.\
\
Students will carry out pre-reading, while-reading, and post-reading activities apart from reading the story books alone. There are other extended reading activities carried out to assist students in boosting their reading skills while at the same time enjoy the given reading materials.\
\
A silent reading slot is given at the beginning of the borrowing time and teachers may conduct additional reading slot(s) should the need arise.\
\
It is hoped that this programme will continue to help students in their understanding of any reading texts.

### Pertandingan Hiasan Bilik Guru

Jabatan Bahasa telah memenangi Pertandingan Hiasan Bilik Guru bertemakan Kemerdekaan yang dianjurkan oleh Komiti Bulan Kemerdekaan. Ruang kerja Jabatan Bahasa indah dihiasi puluhan bendera Malaysia, pohon Cinta Malaysia dan profil tokoh-tokoh pejuang kemerdekaan Malaysia yang dicetak dan disusun di ruang kerja guru.\
\
Semua Guru Jabatan Bahasa telah berkerjasama melibatkan diri menghias ruang kerja Jabatan Bahasa bertemakan kemerdekaan.\
\
Aktiviti ini diadakan setiap tahun bagi menyemai dan memupuk semangat sayangkan negara serta menghargai kemerdekaan negara.

### Program SPA Bahasa Melayu

Unit Bahasa Melayu telah melaksanakan SPA Bahasa Melayu bertempat di Dewan Bendahara dan Dewan Laksamana. Cikgu Mohammad Shaharudden bin Muhamad Kalam selaku penceramah telah dijemput. Beliau merupakan Guru Cemerlang Bahasa Melayu, Maktab Sultan Ismail, Kota Bharu.\
\
Program ini melibatkan semua pelajar tingkatan 5 MRSM Tun Ghafar Baba dan dilaksanakan secara penggiliran sesi bagi kedua-dua kertas. Semua guru Unit Bahasa Melayu terlibat secara langsung dalam pelaksanaan program ini.\
\
Program ini mencapai objektifnya apabila berlaku peningkatan pencapaian para pelajar tingkatan 5 dalam peperiksaan SPMRSM.
