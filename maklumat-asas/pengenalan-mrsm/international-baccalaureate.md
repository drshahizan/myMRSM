# International Baccalaureate

Program _International Baccalaureate Middle Years Programme_ (singkatan: IB MYP) merupakan program pendidikan antarabangsa yang digubal oleh yayasan [International Baccalaureate](https://ms.wikipedia.org/wiki/International\_Baccalaureate) (IB). MYP menawarkan persekitaran pembelajaran yang menggalakkan pelajar-pelajar berusia 11-16 tahun mengetengahkan lebih idea, cadangan dan mengulas isu semasa[\[35\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp-35). Hasilnya, pelajar-pelajar ini berfikiran lebih kreatif, kritikal dan reflektif[\[35\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp-35). MRSM yang menawarkan program ini juga melaksanakan program SPMRSM, di mana pelajar-pelajar mengikuti sukatan pelajaran yang disediakan oleh [Kementerian Pendidikan Malaysia](https://ms.wikipedia.org/wiki/Kementerian\_Pendidikan\_Malaysia)[\[36\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp1-36).

Di bawah pelaksanaan MYP, pelajar-pelajar akan menyiapkan projek secara individu bermula tingkatan empat dan lima, mengikuti kriteria yang telah ditetapkan[\[36\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp1-36). Manakala, pelajar-pelajar juga akan menduduki peperiksaan [Sijil Pelajaran Malaysia](https://ms.wikipedia.org/wiki/Sijil\_Pelajaran\_Malaysia) sebagai sebahagian daripada kriteria di bawah sukatan pelajaran kebangsaan[\[36\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp1-36). Setakat tahun 2022, terdapat 3 buah MRSM yang menawarkan program ini; [MRSM Balik Pulau](https://ms.wikipedia.org/wiki/Maktab\_Rendah\_Sains\_MARA\_Balik\_Pulau), [MRSM Tun Dr Ismail](https://ms.wikipedia.org/wiki/Maktab\_Rendah\_Sains\_MARA\_Tun\_Dr\_Ismail) dan [MRSM Tun Mohammad Fuad Stephens](https://ms.wikipedia.org/wiki/Maktab\_Rendah\_Sains\_MARA\_Tun\_Mohammad\_Fuad\_Stephens). Yayasan International Baccalaureate telah mentauliahkan 3 buah MRSM ini untuk menjalankan program MYP sejak Jun 2018 bagi MRSM Tun Dr Ismail[\[37\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp-tdi-37), MRSM Balik Pulau sejak Jun 2018[\[38\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp-bp-38) dan MRSM Tun Mohammad Fuad Stephens sejak April 2018[\[39\]](https://ms.wikipedia.org/wiki/Maktab\_Rendah\_Sains\_MARA#cite\_note-ib-myp-tmfs-39).
