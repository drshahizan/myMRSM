# Program Premier

Program Premier merupakan program pendidikan MRSM yang hanya menjalankan sistem pendidikan SPMRSM sahaja, dan tiada program khusus yang lain. Kebanyakkan MRSM di [Malaysia](https://ms.wikipedia.org/wiki/Malaysia) menawarkan program pendidikan Premier ini. Selain daripada pembelajaran di dalam kelas, MARA juga menerapkan kurikulum khas iaitu pembangunan sahsiah dan kemahiran insaniah[\[28\]](https://ms.wikipedia.org/wiki/Maktab\_Rendah\_Sains\_MARA#cite\_note-prospektus-2020-28). Bagi program akademik, ianya dibahagikan kepada dua peringkat iaitu menengah rendah (tingkatan 1-3) dan menengah atas (tingkatan 4-5). Setiap peringkat ini menawarkan subjek-subjek yang berbeza, namun berasaskan kepada [bidang STEM](https://ms.wikipedia.org/wiki/Bidang\_STEM) sebagai teras kepada program ini.

Bagi program pembangunan pelajar pula, terdapat pilihan badan beruniform, persatuan atau kelab dan sukan/permainan di bawah ko-kurikulum. Di bawah kurikulum khas MARA, pelajar didedahkan dengan beberapa aktiviti berteraskan pembelajaran dan daya kreativiti seperti Minggu Kerjaya, Tunas Saintis dan Olympiad Matematik[\[29\]](https://ms.wikipedia.org/wiki/Maktab\_Rendah\_Sains\_MARA#cite\_note-29).
