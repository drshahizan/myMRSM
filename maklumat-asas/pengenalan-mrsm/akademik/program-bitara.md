# Program Bitara

Program Bitara atau PKP[\[40\]](https://ms.wikipedia.org/wiki/Maktab\_Rendah\_Sains\_MARA#cite\_note-40) merupakan program yang ditawarkan kepada pelajar yang mendapat kelulusan cemerlang dalam peperiksaan [PT3](https://ms.wikipedia.org/wiki/Pentaksiran\_Tingkatan\_Tiga)[\[28\]](https://ms.wikipedia.org/wiki/Maktab\_Rendah\_Sains\_MARA#cite\_note-prospektus-2020-28), di samping mendapat keputusan yang cemerlang dalam Ujian Kecenderungan Kemasukan Ke MRSM (UKKM) dan aktif dalam bidang [kokurikulum](https://ms.wikipedia.org/wiki/Kokurikulum). Program ini diperkenalkan bagi membolehkan para pelajar yang berkebolehan tinggi mendapatkan program pendidikan khusus sebagai nilai tambah kepada sistem pendidikan sedia ada. Program ini juga berdasarkan kepada program pintar cerdas atau GATE (_gifted and talented education_), di mana para pelajar diberi peluang dalam membangunkan bakat mereka serta menekankan kemahiran berfikir aras tinggi[\[25\]](https://ms.wikipedia.org/wiki/Maktab\_Rendah\_Sains\_MARA#cite\_note-sinar-gate-25).

[MRSM Kulim](https://ms.wikipedia.org/w/index.php?title=Kolej\_MARA\_Kulim\&action=edit\&redlink=1) merupakan MRSM pertama yang menjalankan program berasaskan pintar cerdas, dan dikenali sebagai Program Khas Penuntut (PKP)[\[15\]](https://ms.wikipedia.org/wiki/Maktab\_Rendah\_Sains\_MARA#cite\_note-kmk-15). Ia melibatkan pengambilan pelajar tingkatan 4 sesi pengajian 1988/1989, dan ditamatkan pada tahun 1991[\[15\]](https://ms.wikipedia.org/wiki/Maktab\_Rendah\_Sains\_MARA#cite\_note-kmk-15). Program ini kemudian dipindahkan ke [MRSM Taiping](https://ms.wikipedia.org/wiki/Maktab\_Rendah\_Sains\_MARA\_Taiping) pada tahun yang sama. Program PKP ini ditambah ke beberapa buah MRSM; [MRSM Pengkalan Chepa](https://ms.wikipedia.org/wiki/Maktab\_Rendah\_Sains\_MARA\_Pengkalan\_Chepa) pada tahun [1995](https://ms.wikipedia.org/wiki/1995), [MRSM Tun Ghafar Baba](https://ms.wikipedia.org/wiki/Maktab\_Rendah\_Sains\_MARA\_Tun\_Ghafar\_Baba) pada tahun [1996](https://ms.wikipedia.org/wiki/1996), [MRSM Tun Dr. Ismail](https://ms.wikipedia.org/wiki/Maktab\_Rendah\_Sains\_MARA\_Tun\_Dr\_Ismail) ([2010](https://ms.wikipedia.org/wiki/2010)), [MRSM Langkawi](https://ms.wikipedia.org/wiki/Maktab\_Rendah\_Sains\_MARA\_Langkawi) ([2010](https://ms.wikipedia.org/wiki/2010)) dan [MRSM Kuantan](https://ms.wikipedia.org/wiki/Maktab\_Rendah\_Sains\_MARA\_Kuantan) ([2010](https://ms.wikipedia.org/wiki/2010)).

Pada tahun 2011, [MARA](https://ms.wikipedia.org/wiki/Majlis\_Amanah\_Rakyat) menjenamakan program PKP ini kepada program Bitara[\[24\]](https://ms.wikipedia.org/wiki/Maktab\_Rendah\_Sains\_MARA#cite\_note-pkp-rename-24), dan terdapat tiga buah MRSM yang menawarkan program ini setakat tahun 2023:

* [MRSM Taiping](https://ms.wikipedia.org/wiki/Maktab\_Rendah\_Sains\_MARA\_Taiping)
* [MRSM Pengkalan Chepa](https://ms.wikipedia.org/wiki/Maktab\_Rendah\_Sains\_MARA\_Pengkalan\_Chepa)
* [MRSM Tun Ghafar Baba](https://ms.wikipedia.org/wiki/Maktab\_Rendah\_Sains\_MARA\_Tun\_Ghafar\_Baba)
