# IGCSE

IGCSE merupakan kurikulum antarabangsa yang digubal oleh yayasan [_Cambridge Assessment International Education_](https://ms.wikipedia.org/w/index.php?title=Cambridge\_Assessment\_International\_Education\&action=edit\&redlink=1) (singkatan: Cambridge). Ianya menawarkan lebih daripada 70 subjek kepada pelajar-pelajar dan terdapat peperiksaan utama yang perlu diambil bagi melayakkan pelajar menerima sijil IGCSE selepas tamat pengajian[\[30\]](https://ms.wikipedia.org/wiki/Maktab\_Rendah\_Sains\_MARA#cite\_note-igsce-30). Program ini merupakan nilai tambah kepada sistem pendidikan SPMRSM sedia ada[\[28\]](https://ms.wikipedia.org/wiki/Maktab\_Rendah\_Sains\_MARA#cite\_note-prospektus-2020-28). Mula diperkenalkan pada sekitar tahun 2011 dengan [MRSM Tun Abdul Razak](https://ms.wikipedia.org/wiki/Maktab\_Rendah\_Sains\_MARA\_Tun\_Abdul\_Razak) merupakan MRSM perintis untuk program ini. Menerusi program ini, pelajar ditawarkan dengan dua sijil pendidikan pra-universiti yang diiktiraf oleh Kementerian Pendidikan Malaysia iaitu [Sijil Pelajaran Malaysia](https://ms.wikipedia.org/wiki/Sijil\_Pelajaran\_Malaysia) dan Cambridge [IGCSE](https://ms.wikipedia.org/w/index.php?title=IGCSE\&action=edit\&redlink=1) (_International General Certificate of Secondary Education_). Setakat tahun 2020, terdapat 15 buah MRSM yang menawarkan program ini, di mana MARA mensasarkan 45 buah MRSM di seluruh [Malaysia](https://ms.wikipedia.org/wiki/Malaysia) bakal melaksanakan program ini[\[31\]](https://ms.wikipedia.org/wiki/Maktab\_Rendah\_Sains\_MARA#cite\_note-igcse-31).

Dalam program IGCSE, pelajar akan mempelajari dua jenis kurikulum iaitu Kurikulum Bersepadu Sekolah Menengah (KBSM) yang merupakan kurikulum piawai untuk pendidikan menengah di Malaysia serta kurikulum antarabangsa yang dikenali sebagai _Cambridge International General Certificate of Secondary Education_. Pelajar akan mengambil empat jenis peperiksaan seperti berikut:

* Peperiksaan Cambridge checkpoint
* Peperiksaan PT3
* Peperiksaan IGCSE
* Peperiksaan SPM



<figure><img src="http://langkawi.mrsm.edu.my/data/akademik/khas-igcse/khas-igcse-prog1-text.jpg" alt=""><figcaption></figcaption></figure>

Bagi pelajar MRSM-IGCSE, mereka mempunyai kelebihan untuk mengambil peperiksaan IGCSE di akhir Tingkatan 4 dan peperiksaan SPM ketika di Tingkatan 5[\[28\]](https://ms.wikipedia.org/wiki/Maktab\_Rendah\_Sains\_MARA#cite\_note-prospektus-2020-28). Sijil IGCSE boleh digunakan untuk melanjutkan pelajaran di peringkat lebih tinggi seperti A level di United Kingdom atas tajaan sendiri.
