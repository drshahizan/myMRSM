# Lokasi

Sehingga tahun 2022, terdapat 55 buah MRSM yang beroperasi di seluruh Malaysia. 48 buah di [Semenanjung Malaysia](https://ms.wikipedia.org/wiki/Semenanjung\_Malaysia) manakala baki 7 buah MRSM di [Malaysia Timur](https://ms.wikipedia.org/wiki/Malaysia\_Timur). Kesemua negeri di Malaysia memiliki sekurang-kurangnya 2 buah MRSM. Tiada MRSM dibina setakat ini di kawasan [Wilayah Persekutuan](https://ms.wikipedia.org/wiki/Wilayah\_Persekutuan) ([Kuala Lumpur](https://ms.wikipedia.org/wiki/Kuala\_Lumpur), [Putrajaya](https://ms.wikipedia.org/wiki/Putrajaya) dan [Labuan](https://ms.wikipedia.org/wiki/Labuan)), walaupun ada perancangan untuk membina sebuah MRSM di Labuan sejak tahun 2015 lagi[\[62\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-labuan-62). Negeri [Perak](https://ms.wikipedia.org/wiki/Perak) memiliki MRSM terbanyak dengan 9 buah MRSM ditubuhkan dan yang terbaru; [MRSM Bagan Datuk](https://ms.wikipedia.org/wiki/Maktab\_Rendah\_Sains\_MARA\_Bagan\_Datuk) dibuka secara rasmi pada tahun 2021. MRSM Bagan Datuk menawarkan program Ulul Albab kepada pelajar tingkatan satu sehingga lima.

Kebanyakkan MRSM menggunakan nama tempat sebagai nama MRSM tersebut, seperti [MRSM Kuantan](https://ms.wikipedia.org/wiki/Maktab\_Rendah\_Sains\_MARA\_Kuantan), [MRSM Kuala Terengganu](https://ms.wikipedia.org/wiki/Maktab\_Rendah\_Sains\_MARA\_Kuala\_Terengganu) atau [MRSM Muar](https://ms.wikipedia.org/wiki/Maktab\_Rendah\_Sains\_MARA\_Muar). Beberapa buah MRSM pula menggunakan nama perseorangan seperti [MRSM Tun Mustapha](https://ms.wikipedia.org/wiki/Maktab\_Rendah\_Sains\_MARA\_Tun\_Mustapha) di [Sabah](https://ms.wikipedia.org/wiki/Sabah) yang mengabadikan nama [Tun Mustapha](https://ms.wikipedia.org/wiki/Mustapha\_Harun)[\[63\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-tukar-63) (Yang di-Pertua Negeri Sabah pertama); [MRSM Tun Abdul Razak](https://ms.wikipedia.org/wiki/Maktab\_Rendah\_Sains\_MARA\_Tun\_Abdul\_Razak), [Pahang](https://ms.wikipedia.org/wiki/Pahang) ([Tun Abdul Razak](https://ms.wikipedia.org/wiki/Abdul\_Razak\_Hussein), Perdana Menteri Malaysia yang kedua); [MRSM Tun Mohammad Fuad Stephens](https://ms.wikipedia.org/wiki/Maktab\_Rendah\_Sains\_MARA\_Tun\_Mohammad\_Fuad\_Stephens), [Sabah](https://ms.wikipedia.org/wiki/Sabah) ([Tun Mohammad Fuad Stephens](https://ms.wikipedia.org/wiki/Mohammad\_Fuad\_Stephens), Yang di-Pertua Negeri Sabah ketiga); [MRSM Sultan Azlan Shah](https://ms.wikipedia.org/wiki/Maktab\_Rendah\_Sains\_MARA\_Sultan\_Azlan\_Shah), [Perak](https://ms.wikipedia.org/wiki/Perak) ([Sultan Azlan Shah](https://ms.wikipedia.org/wiki/Sultan\_Azlan\_Muhibbuddin\_Shah\_ibni\_Almarhum\_Sultan\_Yussuff\_Izzuddin\_Shah), Sultan Perak ke-34); [MRSM Tun Ghazali Shafie](https://ms.wikipedia.org/wiki/Maktab\_Rendah\_Sains\_MARA\_Tun\_Ghazali\_Shafie), [Pahang](https://ms.wikipedia.org/wiki/Pahang) ([Tun Ghazali Shafie](https://ms.wikipedia.org/wiki/Ghazali\_Shafie), ahli politik); [MRSM Tun Dr Ismail](https://ms.wikipedia.org/wiki/Maktab\_Rendah\_Sains\_MARA\_Tun\_Dr\_Ismail), [Johor](https://ms.wikipedia.org/wiki/Johor) ([Tun Dr Ismail](https://ms.wikipedia.org/wiki/Ismail\_Abdul\_Rahman)[\[63\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-tukar-63), bekas Timbalan Perdana Menteri); dan [MRSM Tun Ghafar Baba](https://ms.wikipedia.org/wiki/Maktab\_Rendah\_Sains\_MARA\_Tun\_Ghafar\_Baba), [Melaka](https://ms.wikipedia.org/wiki/Melaka) ([Tun Ghafar Baba](https://ms.wikipedia.org/wiki/Abdul\_Ghafar\_bin\_Baba)[\[63\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-tukar-63), bekas Timbalan Perdana Menteri).

[MRSM Terendak](https://ms.wikipedia.org/wiki/Maktab\_Rendah\_Sains\_MARA\_Terendak) dan [MRSM PDRM Kulim](https://ms.wikipedia.org/wiki/Maktab\_Rendah\_Sains\_MARA\_PDRM\_Kulim) merupakan MRSM yang ditubuhkan khusus untuk menerima pelajar-pelajar dari keluarga anggota tentera dan polis[\[64\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-pdrm-64). Walaubagaimanapun, pelajar dari keluarga biasa turut diterima masuk ke dua-dua buah MRSM ini oleh kerana kurangnya peratusan tempat yang diisi oleh golongan tersebut[\[65\]](https://ms.wikipedia.org/wiki/Maktab\_Rendah\_Sains\_MARA#cite\_note-65). MRSM Terendak terletak di dalam [Kem Terendak](https://ms.wikipedia.org/wiki/Kem\_Terendak) di [Melaka](https://ms.wikipedia.org/wiki/Melaka) yang merupakan kem tentera [Angkatan Tentera Malaysia](https://ms.wikipedia.org/wiki/Angkatan\_Tentera\_Malaysia), manakala MRSM PDRM Kulim pula terletak di dalam kawasan Batalion 2 [Pasukan Gerakan Am](https://ms.wikipedia.org/wiki/Pasukan\_Gerakan\_Am) di [Kulim](https://ms.wikipedia.org/wiki/Kulim), [Kedah](https://ms.wikipedia.org/wiki/Kedah), salah satu cawangan [Polis Diraja Malaysia](https://ms.wikipedia.org/wiki/Polis\_Diraja\_Malaysia) (PDRM). Pada tahun 2020, [MRSM ATM Bera](https://ms.wikipedia.org/wiki/Maktab\_Rendah\_Sains\_MARA\_ATM\_Bera) siap dibina dan ianya merupakan MRSM kedua yang dikhususkan kepada pelajar-pelajar dari keluarga anggota tentera. Terletak di mukim [Triang](https://ms.wikipedia.org/wiki/Triang) dalam negeri [Pahang](https://ms.wikipedia.org/wiki/Pahang), nama MRSM ATM ini diambil bersempena dengan lokasinya yang terletak bersebelahan dengan kem tentera Rejimen Ke-34 Artileri.[\[66\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-atm-66).

Terdapat juga beberapa buah MRSM yang dibina hasil kerjasama antara [MARA](https://ms.wikipedia.org/wiki/Majlis\_Amanah\_Rakyat) dengan agensi kerajaan dan swasta. [MRSM FELDA (Trolak)](https://ms.wikipedia.org/wiki/Maktab\_Rendah\_Sains\_MARA\_FELDA\_\(Trolak\)) yang ditubuhkan secara rasmi pada tahun 2008 dibina dalam kawasan tanah rancangan [FELDA](https://ms.wikipedia.org/wiki/Lembaga\_Kemajuan\_Tanah\_Persekutuan), Feldajaya Trolak Utara di [Sungkai](https://ms.wikipedia.org/wiki/Sungkai), [Perak](https://ms.wikipedia.org/wiki/Perak)[\[67\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-felda-67). MRSM ini diiktiraf sebagai MRSM yang termoden dan tercanggih, menelan kos sebanyak RM123 juta, dan sebahagiannya dibiayai FELDA seperti kemudahan fizikal dan pengurusan[\[67\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-felda-67). [MRSM Bintulu](https://ms.wikipedia.org/w/index.php?title=Maktab\_Rendah\_Sains\_MARA\_Bintulu\&action=edit\&redlink=1) di [Sarawak](https://ms.wikipedia.org/wiki/Sarawak) merupakan MRSM keempat yang dibina di negeri itu di mana kos pembinaan ditaja sepenuhnya oleh [PETRONAS](https://ms.wikipedia.org/wiki/PETRONAS), syarikat minyak dan gas [multinasional](https://ms.wikipedia.org/wiki/Perbadanan\_multinasional) [Malaysia](https://ms.wikipedia.org/wiki/Malaysia)[\[68\]](https://ms.wikipedia.org/wiki/Maktab\_Rendah\_Sains\_MARA#cite\_note-mrsm-bintulu-68). MRSM Bintulu dijangka akan dibuka secara rasmi pada tahun 2023.

#### Zon

Kesemua MRSM di seluruh Malaysia dibahagikan kepada empat zon; Utara, Timur, Barat dan Selatan. Kebiasaannya, aktiviti tahunan MRSM akan bermula dari peringkat zon, dan kemudian ke peringkat MRSM se-Malaysia.
