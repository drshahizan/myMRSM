# Bahagian Pendidikan Menengah MARA (BPM)

**PENGENALAN**

Bahagian Pendidikan Menengah MARA (BPM) berperanan menjadikan Maktab Rendah Sains MARA (MRSM) sebagai pusat kecemerlangan pendidikan yang inovatif dan bertaraf dunia. BPM juga menyediakan pelajar bumiputera yang berpotensi tinggi dalam bidang sains dan teknologi serta mempunyai ciri-ciri keusahawanan.

**OBJEKTIF**

1. Melahirkan pelajar yang unggul dari segi sahsiah, kurikulum dan kokurikulum.
2. Melaksanakan sistem pengurusan yang efisien dan berintegriti.
3. Meningkatkan prasarana bagi menyokong operasi MRSM agar sentiasa cekap dan berkesan.
4. Mewujudkan suasana yang kondusif kepada guru dan pelajar semasa proses pengajaran dan pembelajaran.

**PERANAN**

1. **Pembangunan Kurikulum**
   * Merangka dan merancang kurikulum yang terkini selaras dengan perkembangan pendidikan abad ke-21.
   * Merancang, mengurus, memantau dan melaksanakan pentaksiran dan peperiksaan semester, awam dan luar negara.
   * Menganalisis keputusan dan melaksanakan penilaian peningkatan pencapaian pelajar di semua maktab.
2. **Pembangunan Pelajar**
   * Merancang, mengurus sistem pengambilan pelajar baharu mengikut peraturan yang ditetapkan.
   * Merancang, mengurus, melaksanakan dan memantau program pembangunan  pelajar  bagi meningkatkan keyakinan diri, kepimpinan, kemahiran berkomunikasi,  kreativiti  dan inovasi.
   * Merancang, mengurus dan melaksanakan program-program pembangunan bakat di seluruh maktab.
   * Menyertai program dan pertandingan dalam dan luar negara bagi  meningkatkan kemahiran komunikasi,  kepimpinan, keyakinan diri, kreatif dan inovatif.
3. **Kemudahan dan Perkhidmatan**
   * Merancang dan mengurus sumber kewangan, pentadbiran dan sistem pengurusan dengan cekap dan berkualiti.
4. **Pembangunan Profesionalisme**
   * Merancang dan menyelaras latihan serta program pembangunan professional untuk peningkatan kompetensi warga kerja BPM dan MRSM.
   * Menyelaras kursus dan pembangunan profesionalisme untuk keberkesanan pengajaran dan pembelajaran abad ke-21.
   * Membangunkan kepimpinan dalam pendidikan.

\
