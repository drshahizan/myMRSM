# Pengenalan MRSM

## Pengenalan

MRSM ditubuhkan selaras dengan matlamat dan keperluan negara untuk memberi kemudahan pelajaran pada peringkat menengah dalam bidang sains dan teknologi kepada pelajar-pelajar bumiputera yang pintar cerdas, mempunyai kebolehan akademik dan intelektual yang tinggi untuk mengembangkan potensi diri mereka.

## **Visi MRSM**

Menjadikan MRSM sebagai pusat kecemerlangan pendidikan yang inovatif dan bertaraf dunia.

## **Misi MRSM**

Melahirkan pelajar bumiputera yang berpotensi tinggi dalam bidang sains, teknologi, kejuruteraan dan matematik (STEM) serta mempunyai ciri-ciri keusahawanan.

## Program Sistem Pendidikan MRSM

Terdapat enam program yang berteraskan sains, teknologi, kejuruteraan dan matematik (STEM)\
dilaksanakan di MRSM seperti berikut:

<figure><img src="https://mara.b-cdn.net/wp-content/uploads/2021/05/Program29521.jpg.webp" alt=""><figcaption></figcaption></figure>

### Pembangunan Program Pembangunan Bakat

Program Pembangunan Bakat di MRSM merupakan sebahagian daripada kurikulum asas, kegiatan selain mata pelajaran yang diajarkan dalam bilik darjah. Program ini melibatkan aktiviti yang dijalankan di dalam dan di luar bilik darjah mengikut kesesuaian sesuatu aktiviti dalam penyediaan pelbagai pengetahuan dan pengalaman untuk perkembangan mental, minat, bakat, jasmani, rohani dan pembentukan nilai-nilai estetika serta sosial yang positif.

![](https://mara.b-cdn.net/wp-content/uploads/2019/07/mrsm-info-grafik-2.png)

Pembangunan Bakat Pelajar di MRSM terbahagi kepada tiga elemen iaitu pembangunan teras, terbeza dan pengayaan. Setiap pelajar yang mempunyai latar belakang, personaliti, kemahiran dan bakat yang pelbagai akan diberi peluang yang sama rata dalam membina ketiga-tiga elemen ini. Justeru itu semua aktiviti dan program yang membina dan membangunkan bakat serta nilai yang baik dalam diri pelajar harus disusun dan dirancang demi kemenjadian pelajar dalam menghadapi arus kehidupan yang semakin mencabar.

### Program Perkembangan Pelajar

Program Pembangunan Pelajar diadakan bertujuan melahirkan pelajar MRSM yang berkembang secara holistic melalui Pelaksanaan Program Pembangunan Sahsiah berdasarkan Nilai Teras MRSM iaitu Saintifik, _Independent_, Kreatif, Amanah dan Patriotik. Program ini telah diatur sebagai satu usaha mewujudkan insan yang kamil dan berpersonaliti dinamik. Antara program yang diadakan adalah;

**Program Pembangunan Diri Pelajar**

* Kursus Penyesuaian Diri.
* Kursus Kemahiran Komunikasi.
* Kursus Adab.
* Perkembangan Kerjaya.
* Program Amal Islami.
* Program Mini Ulul Albab (selain MRSM Ulul Albab).

**Program Pembangunan **_**Homeroom**_

* Pelaksanaan Modul _Homeroom_ kepada semua pelajar.
* Konvensyen _Homeroom_ MRSM Se-Malaysia.
* Majlis Anugerah _Homeroom._

**Program Kepimpinan Pelajar**

* Pelantikan Badan Wakil Pelajar (BWP), Lembaga Disiplin Pelajar (LDP) dan Pembimbing Rakan Sebaya (PRS).
* Program Kepimpinan Pelajar anjuran Pusat Kepimpinan Pelajar MARA (PUSKEP).
* Konvensyen Kepimpinan MRSM.

**Program Pembangunan Kesihatan**

* Program pencegahan (ceramah kesihatan bersama Kementerian Kesihatan Malaysia).
* Suntikan Imunisasi kepada pelajar mengikut keperluan umur seperti yang disarankan oleh Kementerian Kesihatan Malaysia.
* Pemeriksaan dan rawatan gigi.

**Kebajikan**

* Penyediaan Bantuan Kewangan kepada pelajar yang tidak berkemampuan (pengecualian bayaran wang caruman dan pemberian wang saku).
* Program Bantuan untuk Pendidikan (BUDI).
* Pemberian bantuan kepada pelajar yang terlibat dengan kemalangan dan kematian.

**Kediaman Asrama dan Dewan Selera**

* Setiap MRSM menyediakan asrama bagi semua pelajar.
* Dewan Selera menyediakan makanan sebanyak lima kali sehari berdasarkan garis panduan yang ditetapkan oleh Kementerian Kesihatan Malaysia.

**Badan Permuafakatan Ibu Bapa (MUAFAKAT)**

* MUAFAKAT berperanan memberi sokongan kepada Sistem MRSM dari aspek cadangan penambahbaikan, kewangan, kepakaran waris dan sebagainya.
* Penglibatan aktif MUAFAKAT dalam Program Pembangunan Pelajar.
* Aktiviti MUAFAKAT pada peringkat MRSM diselaraskan oleh MUAFAKAT Kebangsaan.

**Persatuan Bekas Pelajar MRSM (ANSARA)**

* ANSARA berperanan memberi sokongan kepada Sistem MRSM dari aspek pembinaan jaringan hubungan antara MRSM dan bekas pelajar, perkongsian kepakaran kepada pelajar semasa, sumbangan kewangan serta penyediaan kajian pengesanan pelajar MRSM.
* Aktiviti ANSARA pada peringkat MRSM diselaraskan oleh ANSARA Kebangsaan.

**Sumber**: [https://www.mara.gov.my/bm/pendidikan/mrsm/program-sistem-pendidikan-mrsm/](https://www.mara.gov.my/bm/pendidikan/mrsm/program-sistem-pendidikan-mrsm/)
